Pattern: Întreruperea sau abandonarea relaţiilor copil-părinte, în condiţiile dezertismului
familial, devine o situaţie frustrantă/stresantă, generatoare de dezechilibre biologice şi
psihice, cu consecinţe severe asupra dezvoltării copilului. Separarea copilului de familie,
în condiţiile abandonului real sau simulat şi internarea în instituţiile de ocrotire generează
fenomenene de frustrare, prin privarea acestora de satisfacerea, în familie, a trebuinţelor
primare (de îngrijire, securitate afectivă) şi a trebuinţelor psihosociale (de apartenenţă,
identificare, comunicare). 
Text: UNIVERSITATEA ,,PETRE ANDREI” DIN IAŞI
FACULTATEA DE PSIHOLOGIE ŞI ŞTIINŢELE EDUCAŢIEI
Specializarea: PSIHOLOGIE - ASISTENŢĂ SOCIALĂ
LUCRARE DE LICENŢĂ
Coordonator ştiinţific:
Lector univ. dr. Anişoara SANDOVICI

Absolventă:
Ana-Maria Loredana CÎSLARU
Februarie 2009
Psihologia Online Biblioteca Online www.psihologiaonline.ro
UNIVERSITATEA ,,PETRE ANDREI” DIN IAŞI
FACULTATEA DE PSIHOLOGIE ŞI ŞTIINŢELE EDUCAŢIEI
Specializarea: PSIHOLOGIE - ASISTENŢĂ SOCIALĂ
Lucrare de licenţă
PARTICULARITĂŢI ALE DEZVOLTĂRII
IMAGINII DE SINE LA ADOLESCENŢII
INSTITUŢIONALIZAŢI
Coordonator ştiinţific:
Lector univ. dr. Anişoara SANDOVICI

Absolventă:
Ana-Maria Loredana CÎSLARU
Februarie 2008
Psihologia Online Biblioteca Online www.psihologiaonline.ro
2
CUPRINS
Argument .......................................................................................................................... 4
Capitolul 1. Personalitatea – accepţiuni şi perspective de abordare.......................... 6
1.1. Accepţiuni ale conceptului de personalitate................................................. 6
1.2. Curente în descrierea şi explicarea personalităţii......................................... 8
1.2.1. Monist vs. pluralist în explicarea şi descrierea personalităţii............. 8
1.2.2. Nemotetic vs. idiografic în explicarea şi descrierea personalităţii...... 9
Capitolul 2. Particularităţile dezvoltării personalităţii adolescenţilor....................... 11
 2.1.Adolescenţa – scurtă prezentare generală.................................................... 11
 2.2. Particularităţi ale dezvoltării personalităţii adolescentului........................... 14
 2.3. Conştiinţa de sine la adolescenţi................................................................17
 2.4. Stima de sine – vector al personalităţii adolescentului................................ 21
Capitolul 3. Rolul familiei în dezvoltarea personalităţii adolescenţilor..................... 26
3.1. Accepţiunile conceptului de familie............................................................
3.2. Funcţiile sistemului familial.......................................................................
3.3. Rolul familiei în dezvoltarea personalităţii adolescentului............................
Capitolul 4. Problemele adolescenţilor instituţionalizaţi............................................. 32
 4.1. Problematica instituţionalizării................................................................. 32
 4.2. Caracteristicile personalităţii adolescenţilor instituţionalizaţi...................... 36
26
27
29
Psihologia Online Biblioteca Online www.psihologiaonline.ro
2
Capitolul 5. Cercetare privind imaginea şi stima de sine la adolescenţii
 instituţionalizaţi. O abordare comparativă........................................... 39
5.1. Scopul şi obiectivele cercetării...................................................................... 39
5.2. Ipotezele cercetării......................................................................................... 41
5.3. Metodologia utilizată..................................................................................... 41
5.3.1. Descrierea loturilor de adolescenţi investigate.................................. 41
5.3.2.Instrumentele utilizate pentru colectarea datelor............................... 42
5.4. Rezultatele obţinute şi interpretarea lor......................................................... 46
5.5. Concluzii........................................................................................................ 52
Bibliografie........................................................................................................................ 54
Anexe................................................................................................................................. 56
3
Psihologia Online Biblioteca Online www.psihologiaonline.ro
4
ARGUMENT
Lucrarea de faţă prezintă sinteza unor investigaţii prezentate în literatura de
specialitate, pe problematica adolescenţilor instituţionalizaţi şi a particularităţilor
personalităţii acestora, precum şi rezultatele unei cercetări personale, prin care mi-am
propus investigarea imaginii şi a stimei de sine în rândul adolescenţilor instituţionalizaţi,
prin comparaţie cu un lot de adolescenţi proveniţi din familii normale.
Aşa cum au arătat numeroşi autori, instituţionalizarea se asociază cu o serie de
caracteristici ale mediului instituţional, având repercursiuni asupra personalităţii şi
conduitei copiilor, viitori adolescenţi, a căror creştere şi dezvoltare nu are loc în aceleaşi
condiţii ca în cazul copiilor din familii. Efectele instituţionalizării se resimt la toate nivelele
personalităţii copilului instituţionalizat şi în toate domeniile funcţionării acesteia:
dezvoltarea cognitivă, maturizarea afectiv-emoţională, sistem de interese şi valori,
comportamente manifeste, formarea conştiinţei de sine, natura imaginii şi a respectului de
sine.
Lucrarea este organizată în şase capitole, dintre care primele patru abordează o serie
de probleme teoretice, legate de: perspectivele de abordare în psihologie ale conceptului de
personalitate, particularităţile dezvoltării personalităţii adolescenţilor (am insistat asupra
formării conştiinţei de sine la adolescenţi, precum şi asupra rolului pe care îl joacă stima de
sine în dinamica personalităţii şi în funcţionarea copilului şi adolescentului), rolul familiei
în dezvoltarea personalităţii adolescentului, problematica instituţionalizării (cauzele şi
riscurile acestei situaţii în care se află mulţi dintre copii şi adolescenţi), precum şi
caracteristicile personalităţii adolescenţilor instituţionalizaţi.
În cea de-a doua parte a lucrării, am prezentat obiectivele, ipotezele, metodologia
utilizată, precum şi rezultatele unei cercetări, prin care am comparat imaginea şi stima de
sine, evaluate pe un lot de 47 de adolescenţi instituţionalizaţi cu imaginea şi stima de sine,
Psihologia Online Biblioteca Online www.psihologiaonline.ro
5
evaluate pe un lot de 55 adolescenţi neinstituţionalizaţi. Datele obţinute au confirmat
ambele ipoteze generale de la care am pornit, indicând faptul că adolescenţii
instituţionalizaţi manifestă tendinţa de a prezenta o discrepanţă mai accentuată între
autopercepţiile cu privire la Eu-l actual şi expectanţele cu privire la Eu-l ideal. Deşi nu am
obţinut o diferenţă semnificativă între nivelul stimei de sine globală a adolescenţilor
instituţionalizaţi şi nivelul prezent la adolescenţii neinstituţionalizaţi, comparaţiile detaliate
au relevat o serie de diferenţe între cele două loturi de adolescenţi, care sunt prezentate
detaliat în capitolul 5.

Psihologia Online Biblioteca Online www.psihologiaonline.ro
6
PARTE TEORETICĂ
CAPITOLUL 1
Personalitatea – accepţiuni şi perspective de abordare
1.1. Accepţiuni ale conceptului de personalitate
S-au dat foarte multe definiţii noţiunii de personalitate, încât o încercare de a le
prezenta doar pe cele mai cunoscute sau, şi mai mult, de a le clasifica pe toate ar depăşi cu
mult spaţiul acestei lucrări.
I. Dafinoiu (2002), în lucrarea Personalitatea. Metode calitative de abordare.
Observaţia şi interviul (2002), ne explică problematica definirii personalităţii: „termenii
persoană şi personalitate sunt atât de utilizaţi în limbajul cotidian, încât fiecare are
sentimentul întrebuinţării lor corecte în cele mai diverse situaţii. În schimb, utilizarea lor ca
termeni ai ştiinţei psihologice pune atâtea probleme încât, parafrazându-1 pe P. Fraisse, am
putea spune că istoria psihologiei se confundă (între anumite limite) cu istoria răspunsurilor la
întrebarea <<Ce este personalitatea>> ?”
Pentru psihologie, personalitatea este o calitate pe care o poate dobândi orice individ
uman, într-o anumită etapă a dezvoltării sale, întrunind anumite note sau caracteristici
definitorii. Renumitul personolog G. W. Allport defineşte personalitatea ca fiind
,,organizarea dinamică în cadrul individului a acelor sisteme psihofizice care determină
gândirea şi comportamentul său caracteristic“ (Allport, 1991). De asemenea, acelaşi autor
consideră că personalitatea reprezintă ,,ceea ce o persoană este în mod real, indiferent de
modul în care ceilalţi îi percep calităţile sau de metodele prin care le studiem“.
După N. Sillamy (1996) ,,personalitatea este, în esenţă, elementul stabil al
conduitei unei persoane, modul său obişnuit de a fi, ceea ce o diferenţiază de altele. Orice
om este, în acelaşi timp, asemănător cu alţi indivizi din grupul său cultural şi diferit de ei
Psihologia Online Biblioteca Online www.psihologiaonline.ro
7
prin caracterul unic al experienţelor trăite; singularitatea sa, fracţiunea cea mai originală
a eului său constituie esenţialul personalităţii sale“.
În concepţia psihologului român P. Popescu-Neveanu (1978), personalitatea este
subiectul uman considerat ca unitate bio-psiho-socială, ca purtător al funcţiilor epistemice,
pragmatice şi axiologice sau „un microsistem al invarianţilor informaţionali şi operaţionali ce
se exprimă constant în conduită şi sunt definitorii sau caracteristici pentru subiect”.
M. Golu (1993) consideră că personalitatea este ,,un ansamblu de condiţii interne“
care se structurează la nivelul fiecărei persoane sub forma unor însuşiri sau trăsături
psihice, relativ stabile. Aceste condiţii interne au rol de mediere şi filtrare a solicitărilor
externe la care este supus omul în decursul vieţii sale.
S. Chelcea (1998) afirmă că personalitatea umană poate fi definită atât ,,din
exterior“ – ca ansamblul trăsăturilor şi conduitelor umane care provoacă răspunsuri psihocomportamentale din partea altora, cât şi ,,din interior“ – ca ansamblu structurat de
elemente biologice, psihologice şi socio-morale, elemente care sunt achiziţionate în
procesul socializării individului.
În ciuda diferenţelor privind definirea termenului de personalitate, putem identifica
câteva caracteristici ale acesteia (Perron, 1985; apud Dafinoiu, 2002): a) globalitatea –
personalitatea este alcătuită dintr-o serie de caracteristici care permit descrierea şi identificarea
unei anumite persoane, aceste caracteristici transformând-o într-o entitate unică; b) coerenţa
- existenţa unei anume organizări şi interdependenţe a elementelor componente ale
personalităţii; postulatul coerenţei este indispensabil studiului structurilor de personalitate şi
al dezvoltării lor; personalitatea nu este un ansamblu de elemente juxtapuse, ci un sistem
funcţional format din elemente interdependente şi c) permanenţa (stabilitatea) temporală -
personalitatea este un sistem funcţional, în virtutea coerenţei sale generând anumite legi de
organizare a căror acţiune este permanentă.; fiinţa umană are conştiinţa existenţei sale,
sentimentul continuităţii şi identităţii personale, în ciuda transformărilor pe care le suferă de-a
lungul întregii sale vieţi.
Psihologia Online Biblioteca Online www.psihologiaonline.ro
8
1.2. Curente în descrierea şi explicarea personalităţii
Clasificările teoriilor şi modelelor care au fost elaborate cu privire la personalitate, ca şi
definiţiile date acestui concept psihologic de bază, sunt diferite atât în ceea ce priveşte criteriile,
cât şi conţinutul informaţiilor, înglobând diferitele viziuni ale autorilor.
1.2.1. Monist vs. pluralist în explicarea şi descrierea personalităţii
Simplificând la extrem concepţiile despre personalitate, se poate vorbi despre două
tendinţe fundamentale sesizate de-a lungul timpului: viziunea monistă, tinzând spre
unificarea la maxim a explicaţiei psihicului concret şi viziunea pluralistă, mergând pe
linia acceptării a numeroase trebuinţe şi aptitudini primare (sau trăsături).
Din prima categorie fac parte concepţiile psihanalitice, în special teoria lui
S. Freud. La celălalt pol se află îndeosebi şcoala americană, care sau se bazează pe analiza
factorială (calcul matematic ce urmăreşte să evidenţieze „factorii” ce explică forme de
comportament mai mult sau mai puţin înrudite), sau pornesc de la tradiţia şcolii lui
McDougall, ajungând până la urmă să explice personalitatea printr-un mare număr de
„trebuinţe” şi „trăsături”.
După M. Golu (1993), în psihologia personalităţii, pot fi identificate patru orientări
principale: a) orientarea biologistă (care se bazează pe ideea că personalitatea este
rezultatul interacţiunii dintre zestrea genetică, experienţa timpurie a individului şi
background-ul evolutiv al organismului său); b) orientarea experimentalistă (care
porneşte de la ideea că există similitudini în funcţionarea psihologică a oamenilor, aşa
încât indivizii trebuie studiaţi şi interpretaţi în termenii unor procese psihice relativ
uniforme, generate de aceleaşi legi); c) orientarea psihometrică (care are în vedere
studiul trăsăturilor de personalitate, exprimabile sub forma unor atribute care
caracterizează persoana aflată într-o anumită situaţie) şi d) orientarea socio-culturală şi
Psihologia Online Biblioteca Online www.psihologiaonline.ro
9
antropologică (care are la bază ideea că personalitatea poate fi înţeleasă numai luând în
considerare contextul socio-cultural în care individul trăieşte şi se dezvoltă).
1.2.2. Nemotetic vs. idiografic în explicarea şi descrierea personalităţii
La un mod foarte general, discuţia despre teoriile şi modelele explicative ale
personalităţii trebuie să cuprindă şi diferenţierea altor două tendinţe majore care s-au
prelungit şi în elaborarea metodelor de psihodiagnoză a personalităţii (Allport, 1991):
abordarea nomotetică – axată pe definirea legilor ce guvernează funcţionarea
personalităţii şi abordarea idiografică – centrată pe studiul individului uman
considerat în unicitatea şi globalitatea personalităţii sale.
În psihologie, abordarea nomotetică are ca obiectiv studierea a ceea ce indivizii
au în comun. Ea permite identificarea trăsăturilor sau tipurilor de personalitate.
Psihometricienii şi behavioriştii sunt susţinători fervenţi ai acestei concepţii (R. B.
Cattell, H. J. Eysenck). Abordarea idiografîcă, dimpotrivă, analizează individul în
globalitatea sa, ţinând cont de toate componentele care intră în interacţiune; ea
privilegiază studiul cazului într-o perspectivă dinamică (de exemplu analiza
parcursului vieţii). Mulţi autori (de exemplu, G. W. Allport, S. Freud, J. Piaget) sunt
favorabili acestei abordări.
Dacă abordării nomotetice i se reproşează o perspectivă elementaristă,
atomistă, incapabilă să explice complexitatea conduitei umane, abordării idiografice i
se impută lipsa rigorii şi faptul că oferă o imagine mai degrabă impresionistă asupra
personalităţii. Deşi fiecare având limite specifice, aceste două abordări au diferenţiat
într-o manieră fundamentală diversele teorii asupra personalităţii şi metodele ei de
evaluare (apud Dafinoiu, 2002).
Literatura de specialitate (vezi Hayes şi Orrell, 1997) consideră trei şcoli principale
de psihologie care au contribuit la dezvoltarea teoriilor şi modelelor personalităţii: şcoala
psihanalitică a lui S. Freud şi a discipolilor săi, şcoala psihometrică, reprezentată în principal
de R. B. Cattell şi H. J. Eysenck şi şcoala umanistă – reprezentată prin C. Rogers şi
Psihologia Online Biblioteca Online www.psihologiaonline.ro
10
A. Maslow. Economia alocată părţii teoretice a acestei lucrări nu ne permite să le prezentăm
pe toate, cu numai pe acelea relevante pentru abordarea nomotetică căreia îi corespunde şi
utilizarea testelor în vederea evaluării diferitelor dimensiuni/trăsături de personalitate.
Cele două abordări ale personalităţii (idiografică şi nomotetică) au generat şi
metode de evaluare diferite. Astfel, din perspectivă idiografică, deosebim metode clinice
de evaluare a personalităţii (observaţia, convorbirea, metoda biografică, studiul de caz,
studiul produselor activităţii personale şi tehnicile proiective), iar din perspectivă
nomotetică, distingem metodele psihometrice (testele de personalitate).
Între cele două categorii de metode apar diferenţe în funcţie de scopul urmărit, de
obiectivitate şi de gradul de precizie (Dafinoiu, 2002). Astfel, în cazul metodelor clinice,
orientarea predominantă este una calitativă, deoarece ele îşi propun o cunoaştere cât mai
amănunţită a persoanei şi explicaţia evoluţiei sale, însă sunt lipsite de criterii precise de
interpretare, ele depinzând de subiectivitatea celui care face analiza.
Metodele psihometrice se orientează spre stabilirea poziţiei persoanei în raport cu
o populaţie normală, în ceea ce priveşte o anumită caracteristică sau variabilă a
personalităţii şi, datorită faptului că folosesc verificări statistice riguroase, ele sunt mult
mai exacte iar interpretarea este predominant cantitativă.
Deşi se reproşează metodei clinice lipsa unei teorii unitare şi producerea unor date
negeneralizabile, în practică majoritatea clinicienilor se raportează, mai mult sau mai puţin
explicit, la un anume cadru teoretic, iar ceea ce se numeşte de obicei „simţ clinic” este
expresia experienţei clinicienilor dobândită prin raportarea cazurilor individuale la un număr
de alte cazuri studiate/tratate de aceştia.
Analiza resurselor şi limitelor abordării clinice comparativ cu cele ale abordării
psihometrice ne conduce la idea complementarităţii. În ciuda disputelor teoretice, practica
clinică valorifică deja resursele acestora prin utilizarea combinată, în funcţie de obiectivele
evaluării clinice, a metodelor clinice şi psihometrice.
Allport (1991), considera că teoriile personalităţii şi metodele de evaluare ale
acesteia trebuie să găsească un anume echilibru între cele două direcţii: „Psihologia
personalităţii nu este exclusiv nomotetică, nici exclusiv idiografîcă. Ea caută un echilibru
între cele două extreme”.
Psihologia Online Biblioteca Online www.psihologiaonline.ro
11
CAPITOLUL 2
Particularităţile dezvoltării personalităţii adolescenţilor
2.1. Adolescenţa – scurtă prezentare generală

Pubertatea şi adolecenţa se caracterizează prin trecerea spre maturizare şi integrare
în societatea adultă, cu solicitările ei sociale, familiale, profesionale etc. Întreaga perioadă a
adolescenţei este legată de schimbări de mare intensitate şi cu efecte vizibile în înfăţişare,
comportamente şi relaţionare internă cu lumea exterioară, inclusiv prin creşterea capacităţii
de integrare în specificul vieţii sociale. Pe acest teren se constituie ,,sinele“, imaginea şi
percepţia de sine – ca o componentă a ,,identităţii“ care, la rândul său, constituie nucleul
personalităţii (Şchiopu şi Verza, 1989).
Adolescenţa abundă în conflicte, fie împotriva societăţii, a normelor şi valorilor
stabilite de adulţi, fie înlăuntrul propriilor motivări şi nevoi. Unii autori vorbesc despre
existenţa conflictelor dintre generaţii sau dintre diferitele grupe de vârstă.
N. Sillamy (1996) defineşte adolescenţa ca fiind o perioadă de viaţă care se
situează între copilărie – pe care o continuă – şi vârsta adultă. Este ,,perioada ingrată“,
marcată de transformări corporale şi psihice care încep către 12-13 ani şi se termină spre
18-20 de ani. Limitele ei sunt imprecise, deoarece apariţia şi durata adolescenţei variază
după sex, după condiţiile geografice şi mediul social-economic. Pe plan psihologic, se
deosebeşte prin maturarea instinctului sexual, prin întărirea preocupărilor
profesionale şi sociale, prin creşterea dorinţei de libertate personală şi independenţă,
de plenitudine a vieţii afective. Inteligenţa se diversifică, aptitudinile particulare se dezvoltă
şi se individualizează, creşte puterea de abstractizare a gândirii. Adolescenţii au nevoie să
găsească, în afara familiei, structuri educative care să le permită să se dezvolte.
Tipul fundamental de activitate pentru această perioadă rămâne învăţarea şi
instruirea teoretică şi practică, inclusiv pregătirea pentru exercitarea unei activităţi
Psihologia Online Biblioteca Online www.psihologiaonline.ro
12
perofesionale. Viitorul devine o problemă care alimentează căutări de sine şi generează o
mai activă dezvoltare a unor ocupaţii, curiozităţi şi investigaţii latente privind oamenii,
conduitele, competenţele şi personalitatea lor.
U. Şchiopu şi E. Verza (1989) consideră că adolescenţa începe după vârsta de 10 ani
şi durează până la 25 de ani, primii patru ani constituind pubertatea sau preadolescenţa. În
această perioadă, copilul poate da dovadă de o mare atenţie şi curiozitate care se poate
extinde prin explorare şi la ceea ce se află în afara şcolii şi a familiei. În acelaşi timp, se
poate dezvolta ,,influenţa de modelare imitativă“ între tineri, formele de interdependenţă
dintre aceştia facilitând tot felul de contagiuni şi imitaţii, adesea, aberante (elemente de
modă, stil de viaţă, conduite etc.). De asemenea, adolescenţa se caracterizează prin axarea
personalităţii pe achiziţii de roluri dobândite şi statuturi sociale legate de viaţa şcolară,
familială şi grupul de prieteni. În acest context, se dezvoltă interese şi aspiraţii, idealuri şi
expectanţe, dar şi tentative de autocunoaştere şi autodezvoltare.
Caracteristice pentru adolescent sunt tendinţele tot mai largi de explorare,
cunoştinţele şcolare şi noutăţile informaţionale creând cadrul integrării sociale largi în care
acţionează constiturea identităţii sociale reale, ceea ce contribuie la dezvoltarea sinelui
social. Adolescenţa este perioada reconstituirii personalităţii şi a principalelor sale
caracteristici, este perioada în care se formează sentimentele de responsabilitate şi de
datorie – ca expresie a sinelui social.
Perioada adolescenţei este încărcată de o intensă maturizare pe toate planurile,
inclusiv pe cel sexual, cu efecte în toate structurile personalităţii pe care le influenţează.
Imaginaţia, afectivitatea, interrelaţiile de toate felurile încep să cuprindă identitatea sexuală
socializată şi integrarea ei în sinele corporal. De asemenea, în această perioadă, are loc o
organizare a capacităţilor creative în foarte multe domenii.
Identitatea se află într-un plin proces de constituire, în care se subdivide structura
identităţii în subidentitatea familială, cea cultural-socială, cea ocupaţională (a
dexterităţilor şi capacităţilor) şi în cea axiologică care cuprinde universul valorilor.
Subidentitatea familială se află într-o situaţie critică, sub influenţele suidentităţii culturalsociale şi axiologice (Şchiopu şi Verza, 1989).
Psihologia Online Biblioteca Online www.psihologiaonline.ro
13
În perioada pubertăţii şi adolescenţii, individul traversează o serie de transformări
sub toate aspectele, iar în momentul în care acesta nu reuseşte ca, pe baza noului
echipamentbio-psiho-social pe care l-a dobândit, să treacă dintr-o dată de la statutul de
copil la cel de adult, apare ,,criza“, adolescentul oscilând permanent între copilărie şi
maturitate, chiar dacă se orientează permanent spre lumea adultului.
A. Munteanu (1998) consideră că există câteva dominante care conferă
specificitate acestei etape de dezvoltare: aspiraţia individului la independenţă, interiorizarea
activităţii mentale şi individualizarea care se structurează odată cu desăvârşirea
particularităţilor de sex şi a impactului provocat de influenţelor mediului. În adolescenţă,
tipurile de relaţii se complică progresiv, copilul şi, apoi, tânărul, integrându-se tot mai mult
în generaţia sa (grupul social mai larg) prin exprimarea identităţii proprii şi prin exprimarea
identităţii faţă de adulţi.
În ceea ce priveşte formarea personalităţii, adolescentul se află pus în faţa unei
opoziţii permanente între, pe de o parte, comportamentele impregnate de atitudini
copilăreşti, cerinţele de protecţie, anxietatea specifică vârstelor mici în faţa situaţiilor mai
complexe şi solicitante şi , pe de altă parte, atitudini şi conduite noi formate sub impulsul
cerinţelor interne de autonomie sau impuse de societate. Încep să se contureze mai clar
distanţele dintre ceea ce cere societatea de la tânăr şi ceea ce poate el să ofere, precum şi
dintre ceea ce cere tânărul de la societate şi viaţă şi ceea ce i se poate oferi.
În perioada adolescenţei, maturizarea este centrată pe identificarea resurselor
personale şi construirea propriei identităţi şi independenţe, începând cu detaşarea de sub
tutela parentală. Tânărul începe să îşi descopere atitudini, abilităţi, forţe fizice şi spirituale,
începe să-şi construiască lumea interioară a aspiraţiilor, intereselor şi idealurilor. În aceste
condiţii, se dezvoltă atitudini, concepţii despre lume şi viaţă, au loc manifestări ale
creativităţii şi, implicit, apar structuri motivaţionale puternice (Şchiopu şi Verza, 1997).
Desprinderea de statutul de copil nu este resimţită cu oarecare tensiune doar de
adolescent, ci şi de părinţi şi educatori, obligaţi şi ei să-şi schimbe sistemul de comunicare
şi interrelaţionare cu adolescenţii.
Psihologia Online Biblioteca Online www.psihologiaonline.ro
14
2.2. Particularităţi ale dezvoltării personalităţii adolescentului
Pubertatea şi adolescenţa se caracterizează prin definitivarea şi stabilizarea
structurilor de personalitate. În acest stadiu, psihismul dobândeşte un caracter
caleidoscopic, ceea ce va furniza materia primă necesară restructurării personalităţii.
Procesul de consolidare şi diferenţiere a Eu-lui personal şi a Eu-lui social cunoaşte o
autentică dezvoltare în adolescenţă. Pe acest fundament, diferitele aspecte ale personalităţii
– începând cu cele psihice şi continuând cu cele sociale vor căpăta noi valenţe, ceea ce
asigură continuitatea firească a dezvoltării personalităţii.
La vârsta adolescenţei, planul psihic suportă transformări şi prefaceri profunde care,
treptat, vor conduce la cristalizarea şi maturizarea celor mai multe dintre structurile psihice
ale adolescentului. Deşi traseele acestui proces sunt complicate, presărate cu numeroase
bariere şi dificultăţi, deşi procesul ca atare poate fi mai încet sau mai rapid, cu devansări
spectaculoase, dar şi cu întârzieri descurajante, la sfârşitul său, ne vom afla în faţa unor
structuri psihice bine închegate şi cu un grad mare de mobilitate.
Prefacerile psihice la care este supus adolescentul sunt generate de nevoile şi
trebuinţele pe care acesta le poate resimţi, atât cele specifice pubertăţii dar, acum,
convertite sub alte forme, cât şi nevoile specifice acestui nivel al dezvoltării ontogenetice.
Caracteristică pentru perioada adolescenţei este evoluţia accelerată a tuturor
proceselor psihice. A. Munteanu (1998) analizează dezvoltarea psihică a adolescentului, pe
plan senzorial, intelectual şi reglatoriu. Astfel, în plan senzorial, câmpul vizual se
stabilizează, culorile capătă semnificaţii mai precise (individul dobândeşte capacitatea de a
denumi culorile şi de a le asocia anumitor semnificaţii). La fete, pare a se intensifica
sensibilitatea odorifică. Auzul, kinestezia şi sensibilitatea tactilă capătă o nouă structurare,
odată cu lărgirea mijloacelor de explorare a mediului, precum şi cu cerinţele din partea
acestuia. Tactul (atingerea) capătă noi semnificaţii, atunci când este raportat la viaţa
emoţional-sexuală.
Din punct de vedere intelectual, asistăm la o maturizare a proceselor intelectuale,
corelată cu maturizarea bazelor neuro-fiziologice. Gândirea se află în stadiul operaţiilor
formale, ceea ce, în opinia lui J. Piaget, semnifică ,,punctul terminus“ în evoluţia ei şi a
Psihologia Online Biblioteca Online www.psihologiaonline.ro
15
inteligenţei. În această perioadă, apare un nou tip de gândire: gândirea logică, dialectică, în
care un rol predominant îl joacă inferenţele de tip cauzal (raţionamentele deductive). Altfel
spus, gândirea individului evadează din concret, senzorial, din ,,aici şi acum“, adolescentul
fiind capabil de a rezolva cu dezinvoltură probleme complexe, unele ipotetice şi putând
planifica procesele gândirii. Tot în plan cognitiv, adolescentul dobândeşte câteva abilităţi
noi: abilitatea de a face distincţie între real şi posibil, abilitatea utilizării simbolurilor
secundare (acelea care pot desemna, la rândul lor, alte simboluri) etc. Se constată nevoia
sistematizării cunoştinţelor (schematismul gândirii), spiritul experimental, capacitatea
tânărului de a utiliza strategiile euristice în rezolvarea unor probleme complexe.
Memoria adolescentului se dezvoltă în mod specific. Se ştie că memoria asigură
consistenţa şi coerenţa vieţii psihice, precum şi inserţia pe dimensiunea temporală a
existenţei. Există mai multe tipuri de memorie, exprimând nivele calitative şi cantitative
diferite şi intervenind în anumite tipuri de activităţi:voluntară/involuntară, mecanică/logică,
de scurtă durată/de lungă durată, episodică (autobiografică)/semantică (abstractă)
(Munteanu, 1998). În adolescenţă, însă, caracteristică este mai ales memoria de lungă
durată, logică. În acest sens, L. S. Vâgotski a arătat că ,,adolescentul, pentru a-şi aminti,
trebuie să gândească“ (apud Munteanu, 1998). U. Şchiopu şi E. Verza (1989) consideră că
adolescentul evocă mai ales evenimentele socio-culturale, iar mai târziu, acele fapte care îl
proiectează într-o lumină favorabilă.
Limbajul capătă caracteristicile unui sistem hipercomplex de autoreglare şi
autoperfecţionare a vieţii psihice de ansamblu, constatându-se că apartenenţa la o anumită
clasă socială îşi pune amprenta, în mai mare măsură, asupra limbajului, începând cu vârsta
de 15 ani. Adolescentul îşi formează, prin exersare, numeroşi algoritmi verbali utili în
luările de cuvânt în faţa anumitor colective, în redarea unor situaţii etc. De asemenea,
adolescentul manifestă, faţă de sine însuşi, exigenţe tot mai mari în exprimarea orală şi
scrisă, în discuţiile constructive şi/sau contradictorii, în situaţiile de informare sau de
confesiune. Vorbirea devine mai nuanţată şi mai plastică, adaptată la circumstanţe.
Adolescentul acordă o mai mare atenţie pentru sensul, semnificaţia şi folosirea corectă a
termenilor.
Psihologia Online Biblioteca Online www.psihologiaonline.ro
16
Motivaţia şi afectivitatea constituie ,,musculatura vieţii psihice“ (Şchiopu şi Verza,
1997). Conform piramidei trebuinţelor, propusă de A. Maslow (1954), există şapte tipuri
de trebuinţe organizate ierarhic, după cum urmează: trebuinţe fiziologice, trebuinţe de
securitate, de dragoste şi afiliere, trebuinţe de stimă şi statut, trebuinţe de cunoaştere,
trebuinţe estetice şi trebuinţe care vizează autorealizarea propriului potenţial. În
adolescenţă, întregul set este prezent,dar primează trebuinţele sinelui (de cunoaştere şi
estetice). În adolescenţa prelungită, pregnantă pare a fi trebuinţa de autorealizare.
La adolescenţi, motivaţia şcolară capătă o funcţie reglatoare a comportamentului.
Astfel, interesul pentru activitatea şcolară este fluctuant; nu de puţine ori, apar perioade
când adolescentului şcoala i se poate părea anostă, devitalizantă şi, în compensaţie, se
activează deschiderea sa culturală. Curiozitatea continuă să evolueze, apare şi nevoia de a
filosofa, ceea ce va contribui la schiţarea unei prime concepţii despre lume şi viaţa
individului (R. L. Thorndike; apud Şchiopu şi Verza, 1989).
În adolescenţă, viaţa afectivă se nuanţează, emotivitatea devine mai echilibrată, iar
pe fondul dechiderii faţă de bine şi frumos, apar sentimentele superioare (intelectuale,
estetice, creatoare, morale).
În relaţiile cu părinţii, stările afective acţionează mai acut, trecând de la o ternsiune
mai mare în pubertate la o temperare treptată în adolescenţă, când are loc o redeschidere
spre spaţiul familiei, prin scăderea tensiunii de opoziţie şi culpabilitate. Deschiderea spre
familie se accentuează în perioada adolescenţei prelungite, fiind, însă, secondată de o
disponibilitate afectivă foarte mare (extrafamilială).
În relaţiile cu sexul opus, se manifestă sentimente şi emoţii noi, inedite, ca simpatia
şi sentimentele de dragoste. În adolescenţă, dragostea se conturează ca o trăire complexă
de ataşament, emoţionalitate exaltată pentru persoana iubită, cu eforturi ca acest sentiment
să nu pară neînsemnat sau să transforme toate împrejurările dificile în drumuri ce trebuie
învinse pentru a fi la înălţimea dragostei mobilizându-se resurse extrem de mari ale
psihicului (Şchiopu şi Verza, 1997).
Psihologia Online Biblioteca Online www.psihologiaonline.ro
17
2.3. Conştiinţa de sine la adolescenţi
Dincolo de multitudinea transformărilor ce inovează întreaga personalitate a
adolescentului, există, după U. Şchiopu şi E. Verza (1997), trei dominante care dau culoare
şi specificitate acestei vârste:
9 cristalizarea conştiinţei de sine;
9 identitatea vocaţională;
9 debutul independenţei.
Problema principală a pubertăţii şi a adolescenţei este aceea a identificării de sine
(personale) sau a dezvoltării conştiinţei de sine. Se intensifică dorinţa adolescentului de a
fi unic, luând forma nevoii de singularizare, de izolare, tânărul fiind preocupat şi absorbit
aproape în exclusivitate de propria persoană, pentru ca, spre sfârşitul adolescenţei, acesta să
simtă nevoia din ce în ce mai acută de a se manifesta ca personalitate, ca subiect al unei
activităţi socialmente recunoscută şi utilă, valoroasă. Nevoia de a fi personalitate se
manifestă, adeseori, prin tendinţa expresă a adolescentului de a fi original, cu cele două
forme ale sale: creaţia, producerea a ceva nou, original şi excentricitatea (din dorinţa de a
ieşi din comun, de a fi ca nimeni altul, adolescentul îşi poate întrece prietenii, atât în
comportamente sociale dezirabile, cât şi în comportamente deviante).
Perioada pubertăţii şi adolescenţii pune problemele dezvoltării conştiinţei de sine,
datorită, pe de o parte, modificărilor care survin în sistemul general de cerinţe faţă de
puberi şi adolescenţi, iar pe de altă parte, datorită schimbărilor prin care poate trece
personalitatea, cu structurile şi substructurile sale. Astfel, are loc intensificarea percepţiei
de sine prin câteva aspecte, dintre care ne putem referi la: propria imagine corporală,
identificarea şi conştientizarea Eu-lui, identificarea sensului, rolului şi statutului sexual şi,
mai ales, a celui social. Percepţia de sine şi imaginea de sine devin critice, datorită
schimbărilor siluetei, fizionomiei şi ţinutei.
Imaginea corporală – mai puţin importantă în copilărie – devine din ce în ce mai
centrală, încorporându-se în conştiinţa de sine şi începe să fie percepută ca atare. Fără ea,
nu se poate organiza procesul de identificare.
Psihologia Online Biblioteca Online www.psihologiaonline.ro
18
Identificarea nu este un proces simplu şi direct. Din experienţa sa generală, copilul
îşi poate construi deja o imagine despre sine conturată prin ochii celorlalţi. El se poate
considera puternic sau slab, cu o fizionomie plăcută sau nu. Această experienţă poate
influenţa imaginea de sine din timpul perioadei de creştere şi dinspre finalul acesteia.
U. Şchiopu şi E. Verza (1997) consideră că percepţia de sine alimentează ideea de
sine şi, întrucât în pubertate şi adolescenţă, percepţia de sine se modifică şi se corectează
permanent, procesul de autoidentificare rămâne deschis.
W. James a fost primul filosof care a acordat o atenţie deosebită dialecticii
dezvoltării conştiinţei de sine, precum şi ,,distanţei“ dintre Eu şi Sine. Personalitatea totală,
al cărei nucleu devine Eu-l şi Sine-le, este, prin aceasta, duală, fiind structurată din Eu, cel
care cunoaşte şi este conştient de Sinele – cel care este cunoscut.
Sinele cuprinde trei elemente: sinele corporal-material, sinele social şi sinele
spiritual. Sinele corporal-material se referă la corp, veşminte, familie, cămin, obiecte etc.,
deci la tot ceea ce posedă o persoană din punct de vedere material. A. Munteanu (1998)
consideră că, pentru a se familiariza cu noua sa identitate anatomică, dialogurile
adolescentului purtate cu persoana pe care o vede în faţa sa atunci când se uită în oglindă
sunt foarte frecvente, acesta putând oscila între satisfacţie şi critică violentă. Acest fapt
poate justifica preocupările mai intense pentru modul de aranjare a părului sau pentru
vestimentaţia purtată, pe care le au unii adolescenţi. Tot ceea ce fac aceşti adolescenţi este
pentru a se remarca sau pentru a şoca. Şi, pentru aceasta, în afara teribilismului vestimentar
şi/sau comportamental, gama de manifestări îşi subordonează şi modalităţile de a ieşi în
evidenţă prin artă sau literatură, dar şi prin acte deviante (fuga de acasă, furtul, violul etc.).
Sinele social constă în reputaţia şi recunoaşterea unei identităţi anume, consideraţia
pe care o poate obţine o persoană de la ceilalţi, precum şi conştientizarea statuturilor şi
rolurilor pe care aceasta le îndeplineşte în prezent, sau a celor pe care le proiectează în
viitor. În fine, a treia componentă a sinelui este sinele spiritual şi se exprimă prin
conştientizarea propriei activităţi, a propriilor tendinţe şi aptitudini. Este vorba despre
teritoriul atât de fragil al emoţiilor, dorinţelor, al actelor de voinţă. În toate accepţiunile
şi/sau elementele sale componente, sinele are o natură socială (Şchiopu şi Verza, 1997).
Psihologia Online Biblioteca Online www.psihologiaonline.ro
19
Adolescenţa este însoţită de separarea planului real-obiectiv al lumii şi vieţii de
planul subiectiv, ca spaţiu al conştiinţei şi al reprezentării lumii. Departajarea subiectivobiectiv este condiţionată parţial de însuşiri de personalitate dinamice, ca expresivitatea,
dinamismul, expansiunea personalităţii etc., precum şi de cunoştinţele achiziţionate de
tânăr.
În fine, se dezvoltă discret şi identitatea sexuală, care poate fi influenţată intens de
modelele parentale şi materiale, fiind la început integrată difuz în subidentitatea familiei. În
acest sens, băieţii care au un model parental cu masculinitate redusă, prezintă dificultăţi de
identificare, în timp ce băieţii care au un model parental puternic conturat sunt mai siguri
pe ei, mai încrezători, protectivi şi mai relaxaţi. În cazul adolescentelor, situaţia este mai
complicată, deoarece, pe plan social, rolul feminin este el însuşi într-o schimbare continuă,
existând o mare diversitate de modele feminine: tradiţionale, de tranziţie, moderne etc. În
genere, tinerele fete cu identificare feminină tradiţională sunt mai conflictuale decât cele
care se identifică altfel cu rolurile specific feminine (Şchiopu şi Verza, 1997).
Procesul formării conştiinţei de sine, precum şi a autoconştiinţei, se ajustează şi prin
raportare la indivizii din aceeaşi generaţie (pairs).
Rezumând, dezvoltarea şi stabilirea identităţii personale se nuclearizează, între 11 şi
13 ani, în căutarea de sine (conflictul puberal), în perioada dintre 14 şi 16 ani, prin
afirmarea de sine (conflict de afirmare) şi se constituie subidentitatea culturală, între 17 şi
20 de ani, când se realizează pregătirea profesională (conflictele de rol şi status),
organizându-se subidentitatea profesională (aspirativă) şi, între 20 şi 24 de ani, integrarea
profesională, prin stadii de practică şi experienţă profesională (conflicte de integrare socioprofesională).
Identitatea vocaţională desemnează abilitatea persoanei de a-şi cunoaşte calităţile
şi defectele, pe baza cărora poate decide asupra profesiunii pe care o poate îmbrăţişa în
viitor. A. Munteanu (1998) consideră că, după vârsta de 14 -15 ani, când se stabilizează
dimensiunile personalităţii, adolescentul se refugiază în interiorul său pentru a-şi diseca
fiecare gest şi fiecare trăire şi a le supune unei analize critice. Această explorare interioară
îl ajută nu numai să-şi îmbogăţească imaginea de sine, prin inventarierea calităţilor şi
Psihologia Online Biblioteca Online www.psihologiaonline.ro
20
defectelor sale, dar îi şi inoculează apetitul pentru investigarea problemelor ontologice
majore.
U. Şchiopu şi E. Verza (1997) sunt de părere că, de la 14 ani, problema orientării
profesionale capătă un loc aparte în cadrul preocupărilor adolescentului, acesta angajânduse în eforturi din ce în ce mai intense de calificare, ceea ce îi poate oferi prilejul de a
dobândi o experienţă importantă. Interesele şi alegerea profesională trec prin 3 stadii
(Ginzberg, 1951; apud Şchiopu, 1997): 1) stadiul fantezist, care acoperă întreaga copilărie
până la aproximativ 11 ani şi se caracterizează prin tot felul de preferinţe (pompier, bucătar,
şofer, pilot etc.); 2) stadiul planurilor neconcordante (între 11 şi 16 ani, adolescentul îşi
construieşte planuri de alegere bazate pe interese, care nu sunt întotdeauna în acord cu
aptitudinile) şi 3) stadiul planurilor realiste (în care alegerea se particularizează,
începându-se pregătirea profesională mai profundă care va duce la conturarea subidentităţii
profesionale şi social-culturale încărcate nu numai de roluri şi statute desiderative, ci şi de
cunoştinţe, aptitudini şi abilităţi adecvate).
O altă dimensiune a dobândirii identităţii personale este aceea a câştigării
independenţei. Descoperind fondul său bogat de resurse, adolescentul se crede îndreptăţit
nu numai să le fructifice, ci şi să aspire la independenţă. Întrucât există trei feluri de
independenţă (material-economică, emoţională şi de mentalitate/valori), dobândirea
acesteia pare a fi condiţionată de ce anume se consideră în societate că înseamnă
independenţa. Pubertatea şi adolescenţa aduc doar o independenţă pe plan valoric, întrucât,
în pofida atitudinilor frecvente de bravare, dependenţa materială şi afectivă a puberului
şi/sau adolescentului faţă de familie rămâne activă un timp încă îndelungat.
Datorită orientării preponderente spre viitor a adolescentului, asistăm la cristalizarea
unui ideal, ceea ce se realizează prin identificarea cu persoane renumite şi valori
consacrate. Idealul, în adolescenţă, are câteva caracteristici distinctive: refuzarea
şabloanelor, asumarea conştientă de către individ şi importanţa în reconstrucţia
personalităţii (Munteanu, 1998).
De asemenea, în jurul vârstei de 14-15 ani, se explicitează tipul temperamental
căruia aparţine adolescentul şi se diversifică/consolidează structurile de caracter. Pentru a
se descrie acest proces, s-a introdus noţiunea de acceptori morali – formaţiuni psihice
Psihologia Online Biblioteca Online www.psihologiaonline.ro
21
bipolare, rod al educaţiei, care sintetizează concepţia despre lume şi viaţă a individului sau,
altfel spus, sunt norme morale asimilate în mod ierarhic în structura personalităţii (Şchiopu
şi Verza, 1989).
În adolescenţă, mai ales după 15 – 16 ani, se nuanţează responsabilitatea, adică
adolescentul îşi asumă sarcini dificile, străduindu-se să facă faţă situaţiilor neplăcute. În
adolescenţa prelungită, se constată grija persoanei faţă de climatul moral al locului său de
muncă. Pubertatea şi adolescenţa oferă şi spaţiul adecvat pentru dezvoltarea aptitudinilor
speciale (literare, artistice, ştiinţifice, sportive etc.) care vor alimenta o gamă amplă de
interese şi aspiraţii.
2.4. Stima de sine – vector al personalităţii adolescentului
Dificultăţile pe care un individ le poate întâmpina în viaţa şcolară sau profesională
reflectă, adesea, o lipsă de motivare sau de implicare faţă de anumite sarcini cerute. Ori,
interesul reuşitei şcolare sau profesionale depinde, în mare parte, de imaginea pe care o
persoană o are despre sine. Sentimentele pozitive şi valorificarea imaginii de sine sunt
factori importanţi pentru motivarea activităţii. În copilărie, indivizii îşi formează o imagine
despre ei înşişi fondată pe modul în care sunt trataţi de către persoanele care joacă un rol
important în viaţa lor: părinţi, profesori, prieteni, colegi de şcoală etc. Această apreciere
pozitivă sau negativă despre imaginea de sine constituie stima de sine.
S. Coopersmith (1984) defineşte stima de sine ca fiind un ansamblu de atitudini şi
opinii pe care indivizii le pun în joc, în raporturile lor cu lumea exterioară. Încrederea în
reuşita personală, mobilizarea în vederea atingerii unor obiective, resimţirea mai mult sau
mai puţin a unui eşec, ameliorarea performanţelor prin valorificarea experienţelor
anterioare sunt atitudini legate strict de stima de sine. Cu alte cuvinte, stima de sine
cuprinde o dispoziţie mentală care pregăteşte individul pentru a reacţiona conform cu
aşteptările sale de succes, acceptarea şi determinarea personală.
Psihologia Online Biblioteca Online www.psihologiaonline.ro
22
Stima de sine este expresia unei aprobări sau dezaprobări privind sinele însuşi. Ea
ne indică în ce măsură un individ se crede capabil şi important. Este o experienţă subiectivă
care se traduce la fel de bine atât verbal, cât şi prin comportamente semnificative.
Anumiţi autori consideră că, spre mijlocul copilăriei, individul îşi formează o
imagine despre el care rămâne relativ constantă în cursul vieţii. Această apreciere a sinelui
va fi afectată, în decursul evenimentelor vieţii, dar, se pare că îşi regăseşte nivelul obişnuit,
atunci când condiţiile mediului se normalizează. S-a demonstrat că aprecierile despre sine
rezistă relativ bine schimbărilor, nevoia de coerenţă şi stabilitate fiind mai puternice.
Atitudinile privind sinele, ca şi toate celelalte atitudini pot fi sau nu conştiente. Ele
poartă anumite conotaţii afective pozitive sau negative strâns legate de procesele cognitive
şi motivaţionale.
Stima de sine are un rol esenţial în realizarea echilibrului nostru psihologic: atunci
când are un nivel ridicat şi o anumită stabilitate, ea conduce la acţiuni eficiente, ne poate
ajuta să facem faţă dificultăţilor, să obţinem performanţe bune şi foarte bune în activitatea
desfăşurată şi să întreţinem relaţii bune cu cei din jur; în cazul în care stima de sine este
instabilă şi are un nivel scăzut, efectele constau în inadaptare, frustrare, eficienţă scăzută în
acţiuni. Persoanele cu un nivel scăzut al acestei variabile de personalitate au sentimentul că
nu se cunosc prea bine, vorbesc despre ele mai degrabă într-o manieră neutră, nesigură,
ambiguă, au o părere despre propria persoană care depinde de circumstanţe şi interlocutori;
însă, pot avea o bună capacitate de adaptare la interlocutori şi un simţ al nuanţei. Amână
luările de decizii, sunt adesea neliniştite de consecinţele posibile ale alegerilor lor, sunt
influenţate de anturaj în luarea deciziilor, sunt uneori ezitante sau convenţionale în luarea
deciziilor. Astfel de persoane reacţionează emoţional la eşec, se simt respinse dacă sunt
criticate în domeniile în care se consideră competent, se justifică după obţinerea unui eşec,
caută informaţiile negative despre ele, manifestă anxietate puternică în faţa evaluării de
către ceilalţi; au o bună motivaţie de a nu eşua şi capacitate de a asculta criticile.
Persoanele cu un nivel ridicat al stimei de sine au păreri clare şi stabile despre ele
însele, întrucât acestea nu depind prea mult de context, vorbesc despre ele însele într-un
mod tranşant, coerent, pozitiv; riscă să facă exces de certitudini şi simplificări; acţionează
eficient, ţin cont de ele însele în luarea deciziilor, perseverează în hotărârile lor, în ciuda
Psihologia Online Biblioteca Online www.psihologiaonline.ro
23
dificultăţilor, pot fi inovatoare, însă, uneori, sunt prea sensibile la interesele lor pe termen
scurt. Eşecul nu lasă urme emoţionale durabile asupra unor astfel de persoane, pot rezista la
criticile asupra punctelor lor sensibile, nu se simt obligate la justificarea unui eşec şi nici nu
se simt respinse dacă sunt criticate, însă se poate întâmpla să nu ţină cont de critică.
Persoanele reacţionează diferit, în funcţie de nivelul stimei de sine şi în faţa
succesului, şi în ceea ce priveşte alegerile importante în viaţă. Astfel, cele cu o stimă de
sine scăzută nu au o atitudine realistă în faţa succesului, neapreciindu-se la justa lor valoare
şi, de cele mai multe ori, atribuie succesul factorilor externi şi nu propriilor lor resurse;
reuşita le poate produce teama de a nu mai fi la înălţime în viitor (bucurie anxioasă), adică
teama de eşec; în faţa acestor temeri, multe dintre ele sunt prudente, nu-şi asumă riscuri,
preferă să fie mediocre, progresează lent. Dimpotrivă, la persoanele cu o înaltă stimă de
sine, reuşita le confirmă imaginea stimei de sine, le provoacă emoţii pozitive şi motivaţie
crescută; ele sunt, însă, dependente de recompense. Astfel de persoane îşi asumă riscuri,
caută să îşi depăşească limitele, se simt stimulate de noi experienţe, au un progres rapid şi
raţionează în funcţie de succese.
În orice activitate întreprindem, căutăm să satisfacem două trebuinţe indispensabile
stimei de sine: necesitatea de a fi iubit (apreciat, dorit, simpatizat) şi necesitatea de a fi
competent (performant, abil, înzestrat). Aceste trebuinţe se cer a fi satisfăcute permanent,
întrucât stima de sine reprezintă o dimensiune mobilă şi foarte importantă a personalităţii
umane. La un nivel ridicat al stimei de sine se poate ajunge prin iubire şi educaţie, iniţial,
din partea părinţilor, apoi, din partea prietenilor, colegilor, a tuturor persoanelor
semnificative, pentru un individ, de-a lungul vieţii sale.
Se pune problema de la ce vârstă putem vorbi despre existenţa stimei de sine.
Ştiinţific, începuturile stimei de sine sunt corelate cu apariţia conştiinţei de sine a cărei
componentă este; copiii, abia la 8 ani, au o reprezentare psihică globală despre ei înşişi,
care poate fi evaluată ştiinţific. Însă, şi înainte de această vârstă, întâlnim elemente care
stau la baza constituirii stimei de sine. Astfel conceptul de stimă de sine este strâns legat de
ideea de acceptare socială (măsura în care un individ este plăcut de grupul din care face
parte) care apare la copiii de 3-4 ani, dar şi de dorinţa de valorizare a propriei persoane –
întâlnită la copii de 5-8 ani. Experienţele acumulate în timpul copilăriei pun bazele stimei
Psihologia Online Biblioteca Online www.psihologiaonline.ro
24
de sine, prin maniera în care copilul este învăţat să facă faţă succesului şi eşecului, prin
modul în care este susţinut de părinţii săi, prin tipul de relaţii pe care le stabileşte şi cultivă
cu cei din jur. Astfel, o bună rezistenţă la eşec, performanţele şcolare, bunele relaţii cu
copii de aceeaşi vârstă, conştientizarea domeniilor de competenţă reprezintă factori care
conduc la constituirea unui nivel ridicat al stimei de sine.
În universul existenţei unui copil, există patru surse de judecăţi semnificative (surse
ale stimei de sine): părinţii, profesorii (şcoala), colegii şi prietenii apropiaţi. La copiii mici,
cea mai mare influenţă o exercită părinţii; pe parcursul dezvoltării, importantă devine şi
părerea prietenilor, în ceea ce priveşte aspectul fizic, aptitudinile sportive şi popularitatea;
părerea părinţilor rămâne importantă în domeniul conformismului comportamental şi în cel
al reuşitei şcolare. Aprobarea parentală este importantă şi în adolescenţă, această
importanţă diminuându-se abia atunci când tânărul părăseşte familia. Susţinerea parentală,
în formarea unei bune stime de sine, este foarte importantă, deoarece copilul se hrăneşte cu
dragostea primită de la părinţii săi. De asemenea, şcolarizarea şi modul în care copilul
percepe schimbarea din momentul începutului şcolarizării, influenţează atât nivelul, cât şi
stabilitatea stimei de sine.
Copilul trebuie pregătit să fie competent social, să se simtă în largul său în cadrul
grupurilor, să se afirme fără agresivitate sau lăudăroşenie, să reuşească în sarcinile cerute
de societate, să fie dorit, acceptat, aprobat şi admirat de cei din jurul său. Şi, pentru ca
această pregătire să se realizeze, este necesară susţinerea parentală care poate fi de două
tipuri: necondiţionată sau condiţionată (de comportamentul copilului).
Susţinerea necondiţionată pare a influenţa nivelul stimei de sine (cu cât copilul este
mai iubit, cu atât stima de sine este mai înaltă), pe când susţinerea condiţionată pare a
influenţa stabilitatea stimei de sine (în cazul în care copilul este iubit, cu cât acesta va fi
mai educat, cu atât stima de sine va fi mai stabilă).
Numeroase cercetări de laborator şi de teren întăresc opinia clinicienilor asupra
importanţei stimei de sine în viaţa persoanlă şi în raporturile sociale. Studii asupra
motivaţiei sugerează că voinţa de a ajunge la un statut social mai elevat sau o puternică
recunoaştere socială provin din dorinţa de a păstra o imagine pozitivă de sine. Lucrări
experimentale au arătat că persoanele care au un nivel scăzut al stimei de sine sunt mai
Psihologia Online Biblioteca Online www.psihologiaonline.ro
25
puţin capabile de a rezista opiniilor altora şi sunt mai puţin apte de a percepe tentativele de
influenţare sau de intimidare. Dimpotrivă, persoanele cu o înaltă stimă de sine îşi fac o idee
pozitivă despre capacitatea şi individualitatea lor.
S-a demonstrat, de asemenea, că persoanele creative au o înaltă stimă de sine, având
convingerea că îşi pot impune propriul model; stima de sine pare a fi un element
fundamental al creativităţii. Persoanele care au un nivel de stimă ridicat sunt mai
susceptibile decât altele de a-şi asuma un rol activ în grupurile sociale, de a se exprima
liber şi eficace.
Coopersmith (1984) consideră că, cu cât un individ este eliberat de îndoieli şi
ambivalenţe, cu atât acesta rezistă mai bine ameninţărilor, este degajat de tulburări minore
de personalitate; astfel, cel care are o înaltă stimă de sine poate să-şi atingă scopurile pe
care şi le-a fixat.
Psihologia Online Biblioteca Online www.psihologiaonline.ro
26
CAPITOLUL 3
Rolul familiei în dezvoltarea personalităţii adolescenţilor
3.1. Accepţiunile conceptului de familie
Familia este un fapt complex, cu dimensiuni biologice, psihosociale, culturaleducative, sociologice, juridice, religioase şi demografice specifice. În conţinuare, ne vom
ocupa de câteva dintre accepţiunile conceptului, precum şi de funcţiile care au fost
atribuite aceste forme de comuniune esenţială pentru unitatea, stabilitatea şi coerenţa
sistemului social.
Pentru U. Şchiopu (1997), familia reprezintă un nucleu social primar reunit prin
căsătorie, legatură de sânge sau adopţie.
Din perspectiva sociologiei, P. Murdock (1949) definea familia ca un „grup social
al cãrui membrii sunt legaţi prin raporturi de vârstã, căsătorie sau adopţiune şi care trăiesc
împreună, cooperează sub raport şi au grijă de copii” (citat de I. Mihăilescu; în Zamfir şi
Vlăsceanu, 1993). Pentru E. Mendras (1987), familia reprezintã „exemplul tipic de grup
primar”, caracterizat prin puternice relaţii de tipul face to face, prin asocierea şi
colaborarea intimã a tuturor membrilor ei (Mihăilescu, 1999).
Într-un sens restrâns, sociologia defineşte familia ca un grup social format dintr-un
cuplu căsătorit şi din copii acestuia (I. Mihăilescu; în Zamfir şi Vlăsceanu, 1993). Fiecărei
societăţi îi este caracteristică un anumit tip de sistem familial, adică un sistem de care
reglementează relaţiile dintre bărbaţi şi femei de vârstă matură pe de o parte şi, pe de alta,
dintre aceştia şi copii. Sistemele familiale sunt diferite de la o societate la alta si sunt
supuse unor transformări continue, aşa cum vom vedea în continuare.
Din punct de vedere juridic, familia reprezintă un grup de persoane între care
există relaţii de sânge, căsătorie şi adopţie, drepturi şi obligaţii reglementate juridic, printrun certificat de căsătorie, de înfiere sau printr-ul alt tip de document (Lupşan, 2001; apud
Psihologia Online Biblioteca Online www.psihologiaonline.ro
27
Turliuc, 2004). Familia reprezintă o entitate formată din sot, soţie şi copiii acestora
(indiferent că sunt dintr-o altă căsătorie sau că sunt făcuţi de cei doi soţi), care împart
aceeaşi locuinţă. Însă, în sens juridic, familia poate include şi părinţii celor doi soţi, care
locuiesc la acelaşi domiciliu sau poate fi alcătuită dintr-o singură persoană (necăsătorită,
divorţată sau văduvă) şi copiii aflaţi în întreţinerea acesteia.
3.2. Funcţiile sistemului familial
Ca orice instituţie, noteazã I. Mitrofan şi C. Ciupercã (1998), şi sistemul familial
îndeplineşte o serie de funcţii. Desigur, de-a lungul timpului acestea s-au manifestat în
mod diferit, având nuanţe proprii şi intensitãţi distincte. Din aceastã perspectivã, existã
douã categorii de factori care au puterea de a modifica sau de a favoriza modificarea
funcţionalitãţii unei familii: factori externi (exteriori familiei, dar care acţioneazã foarte
puternic asupra ei) şi factori interni (interiori familiei şi care pot fi „incriminaţi” mai uşor
atunci când se pune problema disfuncţiilor sistemului familial). Tabelul 1 prezintă
exemple de factori externi sau interni care pot modifica funcţionalitatea unei familii (apud
Mitrofan şi Ciupercã, 1998):
Tabelul 1
Factori externi Factori interni
9caracterul totalitar sau democratic al societãţii,
cu implicaţii majore asupra solidaritãţii
familiale şi socializãrii descendenţilor;
9nivelul de dezvoltare economicã al societãţii,
ce are repercusiuni în principal asupra funcţiei
economice şi celei reproductive;
9legislaţia şi politicile sociale, cu impact asupra
funcţiei sexuale şi reproductive;
9nivelul general de instrucţie şi educaţie, cu rol
în realizarea funcţiilor de socializare şi
reproducere.
9dimensiunea familiei, cu implicaţii în
realizarea socializãrii şi a solidaritãţii;
9structura familiei, cu impact asupra funcţiei
economice şi reproductive;
9diviziunea rolurilor şi autoritãţii, cu
repercusiuni în principal asupra funcţiei de
solidaritate.
Psihologia Online Biblioteca Online www.psihologiaonline.ro
28
I. Mihăilescu (apud Zamfir şi Vlăsceanu, 1993) citează punctul de vedere exprimat
de antropologi, potrivit căruia familia nucleară este universală şi are patru funcţii
fundamentale pentru echilibrul vieţii sociale umane: sexuală, economică, reproductivă şi
educaţională. Fără realizarea primei şi celei de-a treia funcţii, societatea umană ar intra în
colaps, fără realizarea celei de-a doua funcţii viaţa speciei umane ar înceta, iar fără a patra
cultura s-ar sfârşi. Utilitatea socială a familiei nucleare îi conferă caracterul de
universalitate.
Indiferent de perspectiva din care este abordată, familia îndeplineşte un set
complex de roluri. După M. N. Turliuc (2004), cele mai importante funcţii ale familiei
nucleare sunt:
9 funcţia psihologică (de asigurare a suportului emoţional, a nevoilor de securitate,
de protecţie, incluzând şi ajutorul mutual bazat pe sentimentele de egalitate, de
respect şi de dragoste între parteneri, între părinţi şi copii, între fraţi şi surori);
9 funcţia identitară (implicând asigurarea sentimentului apartenenţei şi al coeziunii,
construcţia identităţilor personale, statutare şi intime ale soţilor şi ale copiilor);
9 funcţia economică (de asigurare a veniturilor necesare pentru satisfacerea nevoilor
de bază ale membrilor familiei – părinţi şi copii);
9 funcţia sexuală (de satisfacere a cerinţelor şi nevoilor afectiv-sexuale ale
partenerilor cuplului conjugal);
9 funcţia de reproducere (de asigurare a descendenţei şi a condiţiilor igienicosanitare necesare dezvoltării biologice normale a tuturor membrilor familiei);
9 funcţia de socializare a copiilor (menită să asigure îngrijirea şi creşterea lor,
procesul instructiv-educativ familial şi condiţiile adecvate educaţiei şi pregătirii
şcolare şi profesionale a copiilor).
Psihologia Online Biblioteca Online www.psihologiaonline.ro
29
3.3. Rolul familiei în dezvoltarea personalităţii adolescentului
După P. Osterrieth (1973) familia joacă un rol foarte important în structurarea şi
formarea personalităţii copilului. Părinţii influenţează copiii prin concepţia lor despre lume
şi viaţă, dar şi prin comportamentele , temperamentele, atitudinile, dorinţele lor, gradul lor
de toleranţă.
Familia constituie factorul primordial al formării şi socializării copilului, este
primul său intermediar în relaţiile cu societatea şi tot ea constituie matricea care imprimă
primele şi cele mai importante trăsături caracteriale şi morale, atitudinile pe care copilul le
adoptă în familie punând bazele conduitelor viitoare.
Ea reprezintă locul în care copilul învaţă regulile de comportare, strategii de
rezolvare a problemelor practice, dobândeşte competenţe sociale de bază (negocierea,
comunicarea, exprimarea emoţională, controlul mâniei şi a agresivităţii, conduita asertivă,
etc.), care îl vor ajuta pe tânărul şi adultul de mai târziu să se adapteze optim la rolurile
familiale, profesionale şi sociale pe care comunitatea şi societatea din care face parte le
aşteaptă de la el.
În cadrul familiei, copiii, beneficiind de sprijinul material, cognitiv şi mai ales
afectiv al părinţilor şi al fraţilor, învaţă să fie autonomi şi independenţi, să fie siguri pe ei
înşişi, să fie disciplinaţi şi cinstiţi, pentru a reuşi în viaţă.
De asemenea, familia este locul unde sunt construite prototipuri pentru toate
tipurile de relaţii sociale (de supraordonare sau subordonare, de complementaritate sau
de reciprocitate).
În densa reţea de influenţe reciproce şi adaptări din cadrul familiei, părinţii joacă
un rol hotărâtor. În egală măsură, conduita ambilor părinţi reprezintă prima sursă de
imitaţie, după care copiii încep să-şi ghideze conduita. Dacă conduita părinţilor este
adecvată şi îl stimulează pe copil în direcţia bună, acesta va ajunge să socializeze în mod
normal şi să aibă şanse crescute de a reuşi în viaţă. În cazul în care modelele pozitive de
conduită ale părinţilor sunt absente, copilul va întâmpina dificultăţi în procesul de
Psihologia Online Biblioteca Online www.psihologiaonline.ro
30
socializare, dificultăţi care pot avea repercursiuni pe termen lung asupra dezvoltării
personalităţii acestuia, mai ales atunci când acesta nu este ajutat la timp să le depăşească.
 Rolul familiei ca principal mediu de dezvoltare a personalităţii copilului este
foarte important încă din etapele timpurii ale evoluţiei sale şi continuând până la sfărşitul
adolescenţei, când această dezvoltare ajunge la maturitate, căpătând un un caracter stabil.
Numărul, complexitatea şi varietatea de situaţii care pot apărea într-o familie –
începând cu tipul de familie, structura acesteia şi până la conduitele specifice pe care
aceste situaţii le determină sunt deosebit de importante pentru dezvoltarea personalităţii
adolescentului. Diversitatea mediului familial ajută atât la socializarea adolescentului, prin
descoperirea comportamentelor sociale fundamentale, de bază, dar şi la individualizarea
acestuia, oferindu-i posibilitatea de a se defini şi preciza pe sine.
Influenţa familiei asupra personalităţii adolescentului se exercită pe trei căi
principale: 1) prin educaţie explicită, intenţională; 2) prin transmiterea unor modele de
valori, de atitudini şi comportamente; 3) prin climatul familial.
 Prima cale este directă, celelalte două sunt indirecte. Toate acestea se realizează
diferit, de la familie la familie, în funcţie de variabile ca: tipul de familie, statutul socioeconomic şi cultural, tipul de disciplină parentală etc.
Astfel, un rol principal revine educaţiei pe care părintele o oferă adolescentului.
Educaţia copilului în familie poate depinde de nivelul de instrucţie al părinţilor, structura
familiei, unele caracteristici psihopatologice ale părinţilor etc.
De asemenea, transmiterea familială a valorilor poate fi diferită de la familie la
familie, în funcţie de statusul, credinţele, nivelul socio-economic şi cultural al acesteia.
Astfel, numeroşi autori arată că părinţi aparţinând unor categorii socio – economice
diferite transmit copiilor lor valori diferite. „În clasele mijlocii şi superioare sunt valorizate
autonomia şi stăpânirea de sine, imaginaţia şi creativitatea, în timp ce în clasele populare
accentul este pus pe ordine, curăţenie, obedienţă, respect al vârstei şi al regulii exterioare,
respectabilitate, capacitatea de a evita problemele” (Bourdieu, 1974; Lautrey, 1980;
Percheron, 1981; Le Witta, 1988; apud Stănciulescu, 1997).
Psihologia Online Biblioteca Online www.psihologiaonline.ro
31
Modelele atitudinale şi comportamentale pe care adolescentul le găseşte în
mediul familial pot fi pozitive, dar şi negative precum: un tată incoerent, slab,
supraocupat, violent, despotic sau o mamă instabilă, superficială etc.
Este de subliniat marea sensibilitate pe care o au copiii faţă de atitudinile, stările de
spirit şi opiniile părinţilor. Dependenţa de părinţi, autoritatea şi prestigiul acestora,
câştigate prin experienţa directă a traiului în comun, conştiinţa, dobândită de copii prin
aceeaşi experienţă, că părinţii sunt fiinţe care pot rezolva orice problemă sau dificultate
întăresc în copil încrederea profundă, cel puţin până la vârsta adolescenţei, în capacitatea
şi ştiinţa părinţilor. Pentru copil această încredere constituie unul din suporturile esenţiale
ale imaginii lui despre lume şi despre relaţiile interumane. Lipsa acestui suport,
spectacolul ostilităţii dintre părinţi, produc o gravă dezorientare în conştiinţa lui.
Orice intenţie educativă trebuie întemeiată pe buna organizare a vieţii familiale.
Este vorba de stabilirea unui regim de viaţă bine echilibrat, care să respecte toate
trebuinţele adolescentului şi să-i dezvolte conştiinţa existenţei unor îndatoriri faţă de
familie şi societate.
În acest sens, se poate afirma că dintre cei trei factori enumeraţi mai sus, ca fiind
răspunzători pentru formarea personalităţii adolescentului în cadrul mediului familial,
climatul familial influenţeză într-o foarte mare măsură pe primii doi, deoarece într-o
atmosferă de tensiune şi conflict (vorbind de o familie cu un climat negativ), este dificil de
crezut ca se va realiza o educaţie adecvată.
Psihologia Online Biblioteca Online www.psihologiaonline.ro
32
CAPITOLUL 4
Problemele adolescenţilor instituţionalizaţi
4.1. Problematica instituţionalizării
Unul dintre cuvintele cu cea mai mare rezonanţă, indiferent de limba în care este
exprimat, este cel care denumeşte abandonul.
În limbajul juridic, se declară abandonat copilul care, în condiţiile legii, se află în
grija unei instituţii, cu acreditare socială sau medicală, de stat sau privată sau a unei
persoane fizice, ca urmare a faptului că părinţii, în mod vădit s-au dezinteresat de el, pe o
perioadă mai mare de şase luni (Dumitrana, 1998). Dezinteresul, în acest context, este
definit ca încetarea oricăror legături între părinţi şi copil, legături care să dovedească
existenţa unor raporturi afective normale.
Precum se observă, definiţia abandonului se situează într-un dublu registru – cel al
psihologiei şi cel al socialului. Adesea, însă, se manifestă o a treia implicare: aceea a
psihiatriei, din perspectiva căreia abandonul este definit ca fiind absenţa, slăbirea sau
ruperea unei legături afective de susţinere care antrenează lipsa obligaţiilor morale sau
naturale care sunt legate de aceasta şi creează condiţii favorabile apariţiei, la victimă, a
unor tulburări nevrotice sau psihotice de tip reactiv (Dumitrana, 1998).
Aria abandonului este divizată în două mari sectoare: cel al situaţiei efective de
abandon şi cel al sentimentului de abandon, al trăirii stării de părăsire. Atât copilul
aflat într-o situaţie concretă de abandon, cât şi cel care se simte trăind această stare fără
ca ea să aibă o realitate fizică, trec, fără îndoială, prin stări emoţionale la fel de intense,
iar consecinţele pot fi, în cele din urmă, similare.
Consecinţa imediată a actului de abandon este, pentru cei mai mulţi dintre copii,
intrarea în leagănul sau casa de copii. Mult timp, aceasta a fost considerată soluţia cea
mai convenabilă, atât pentru copii, cât şi pentru comunitate, chiar dacă evidenţele o
Psihologia Online Biblioteca Online www.psihologiaonline.ro
33
infirmau. Numai în momentul când ,,produsul“ nesatisfăcător al acestor instituţii a fost
adus în atenţia conştiinţei publice, abia atunci s-a înregistrat o creştere a interesului pentru
factorii care determină supraaglomerarea caselor de copii.
Pentru unele familii în dificultate, leagănul constituie o soluţie salvatoare. Deşi
provizorie, instituţionalizarea afectează dezvoltarea armonioasă a copilului, chiar în
condiţiile în care familia păstrează legătura cu copilul.
Separarea copilului de familie este o situaţie stresantă, generatoare de frustrare
afectivă, cu consecinţe negative asupra adaptării şi integrării copilului în regimul de viaţă
al instituţiei de ocrotire şi asupra maturizării lui psihosociale. Tutela de instituţie a
copilului abandonat prin leagăn şi casa de copii se realizează de la naştere până la
încadrarea socio-profesională şi dobândirea autonomiei materiale. Aceste instituţii
soluţionează suplinirea familiei, devenind ,,familie substitut“, prin preluarea obligaţiilor
familiei de provenienţă, a obligaţiilor de ocrotire şi educaţie a copilului.
O. Pop (1998) consideră că separarea copiilor de familie, în primii ani de viaţă,
constituie una dintre cauzele retardului de dezvoltare bio-psihică, retard recuperabil în
timp. Transferul dintr-o instituţie în alta creează fondul crizelor de adaptare care, de
asemenea, prejudiciază dezvoltarea şi maturizarea copilului. Cele mai mari probleme
educative, sub aspectul integrării în regimul vieţii casei de copii şi al performanţelor
învăţării, sunt ridicate de copiii proveniţi din familii dezorganizate şi din relaţii de
concubinaj. Pentru cei care sesizează şi, mai târziu, conştientizează că aparţin familiei,
absenţa condiţiilor materiale fiind pretextul abandonării în fapt, raportarea la o familie
determină structura complexelor de provenienţă şi de instituţionalizare, cu efecte
negative asupra echilibrului bio-psihic general al maturizării bio-psiho-sociale.
Întreruperea sau abandonarea relaţiilor copil-părinte, în condiţiile dezertismului
familial, devine o situaţie frustrantă/stresantă, generatoare de dezechilibre biologice şi
psihice, cu consecinţe severe asupra dezvoltării copilului. Separarea copilului de familie,
în condiţiile abandonului real sau simulat şi internarea în instituţiile de ocrotire generează
fenomenene de frustrare, prin privarea acestora de satisfacerea, în familie, a trebuinţelor
primare (de îngrijire, securitate afectivă) şi a trebuinţelor psihosociale (de apartenenţă,
identificare, comunicare).
Psihologia Online Biblioteca Online www.psihologiaonline.ro
34
Frustrarea copilului de intimitatea relaţiilor familiale determină dezechilibre
biologice şi psihice care se vor compnesa în climatul socio-educaţional al leagănului şi al
casei de copii. Cu cât vârsta este mai mică, cu atât consecinţele frustrării, pe plan
psihocomportamental, sunt mai severe.
 Cercetările desfăşurate în câmpul efectelor instituţionalizării asupra psihicului
uman în dezvoltare, în pofida criticilor, au dus la stabilirea câtorva fapte a căror realitate
este incontestabilă, deşi mecanismele şi condiţiile de producere a lor nu sunt pe deplin
evaluate. Studii importante relevă faptul că întreaga evoluţie fizică şi psihică a copilului
dintr-o instituţie este profund dependentă de distorsiunile introduse de această condiţie
fundamentală a vieţii sale, aceea de a fi privat de afectivitatea adultului, de a fi complet
lipsit de posibilitatea de a-şi îndeplini trebuinţele de bază ale vieţii sale psihosociale,
trebuinţe de dependenţă şi nevoia de afiliaţie.
 La copiii instituţionalizaţi, se observă o întârziere clară în dezvoltarea fizică şi
motorie, existenţa fenomenului de ,,piticism de deprivare“ (deprivation dwarfism),
caracterizat prin: statură extrem de mică şi, adesea, foame exagerată, o întârziere
accentuată a maturizării scheletului şi a sexualităţii şi controlul sfincterelor instalat târziu,
caracteristic pentru copil fiind enurezis-ul (Dumitrana, 1998).
Copiii instituţionalizaţi mai prezintă tulburări în comportamentul social, ca
urmare a inabilităţiii acestora de a forma şi păstra relaţii cu ceilalţi, a incapacităţii de a
respecta reguli, a lipsei sentimentului de vinovăţie şi o tulburare emoţională profundă
care stă, în fapt, la baza celorlalte distorsiuni. Prezenţa, manifestarea şi gravitatea acestor
fenomene negative nu se înregistrează la toţi copiii în mod uniform. Foarte probabil, ele
nu sunt integral efecte ale instituţionalizării. Factorii ereditari, precum şi cei socioculturali pot afecta, în mod fundamental, tabloul. De asemenea, aspecte care ţin de fiecare
copil în parte, cum ar fi experienţa lui de viaţă, provenienţa (ajung în casa de copii din
leagăn sau din familie), prezenţa în instituţie a fraţilor şi surorilor, existenţa sau absenţa
unui adult din familie care să viziteze regulat copilul, toate aceste aspecte pot constitui, în
funcţie de copil, determinări importante.
Izolarea socială a copilului şi absenţa legăturii afective primare cu mama sau
cu un înlocuitor al acesteia au fost trăsături depistate de timpuriu ca fiind responsabile
Psihologia Online Biblioteca Online www.psihologiaonline.ro
35
pentru problemele copiilor din instituţie. În această privinţă, Provence şi Lipton (1962)
vin cu o descriere condensată a realităţilor vieţii instituţionale, constatând că adolecenţii
au nevoie de a fi îngrijiţi în principal de o singură persoană, pentru a-şi asigura
dezvoltarea mintală şi emoţională adecvată (apud Dumitrana, 1998).
Numărul mare al persoanelor care lucrează în instituţii duce la o fragmentare a
îngrijirii şi la o lipsă a continuităţii care fac mai dificilă dezvoltarea, la copil, a conştiinţei
despre sine însuşi şi despre mediu. Acest fapt marchează puternic capacitatea de învăţare,
în sens larg. De asemenea, este nevoie de o anumită cantitate de timp acordat fiecărui
copil în parte, fără de care dezvoltarea acestuia poate suferi şi se ştie că cei mai mulţi
copii din instituţii nu primesc destulă îngrijire de tip matern. Cele două autoare consideră
că lipsa unei îngrijiri personalizate este un alt deficit important.
Aici, ele eu în vedere două lucruri. Primul este interesul şi implicarea emoţională
a persoanei care îngrijeşte de copil în instituţie, îngrijire care, extrem de rar, se poate
compara cu cea a mamei pentru propriul său copil. Comunicarea dintre mamă şi copil –
care oferă unul dintre cele mai importante elemente în dezvoltarea lui – este redusă la
minimum. Al doilea element se referă la faptul că îngrijirea copilului instituţionalizat este
rutinizată la maximum şi, doar ocazional, este legată de nevoile specifice ale unui anumit
copil la un moment dat. Copilul are foarte puţine experienţe în care adultul răspunde
necesităţilor sale atunci când le exprimă (de exemplu, a-i da de mâncare atunci când îi
este foame şi nu după orare fixe) şi, astfel, prilejurile în care copilul poate învăţa efectiv
ce anume ori cine anume îi aduce confort sau plăcere sunt rare şi sărace în conţinut.
Legată de celelalte absenţe, apare şi lipsa relaţiilor personale şi de dragoste.
Această trebuinţă neîmplinită pentru o relaţie stabilă cu o persoană ori un număr mic de
persoane care să rămână în contact permanent cu copilul pe care el poate îndrăzni să le
iubească şi de care poate depinde, este una dintre cele mai serioase deficienţe ale vieţii
instituţionale (Provence şi Lipton, 1962 apud Dumitrana, 1998).

Psihologia Online Biblioteca Online www.psihologiaonline.ro
36
4.2. Caracteristicile personalităţii adolescenţilor instituţionalizaţi
Unul dintre factorii care intră în structura personalităţii, influenţând-o în
dezvoltarea sa ulterioară este afectivitatea. Având în vedere faptul că există o relaţie
strânsă între aceasta şi dezvoltarea generală a personalităţii copilului, lipsa dragostei
materne aduce perturbări ale normalităţii structurilor fizice şi psihice, prin acţiunea
corozivă a blocajului afectiv. Lipsa de afectivitate şi de maturitate afectivă contribuie la
apariţia unor dificultăţi adaptative şi a unor devieri de comportament, ca reacţii de protest
împotriva acestor lipsuri.
În copilărie, rolul afectivităţii, în procesul general al formării personalităţii, creşte,
aceasta fiind considerată una dintre cele ,,şase mari forţe“ care determină cursul
dezvoltării şi reglează comportamentul, celelalte cinci fiind: factorii fizici, familia, şcoala,
condiţia socială şi inteligenţa. La adolescente, această nevoie se amplifică, iar
nesatisfacerea lor lasă urme adânci în viaţă, influenţând, în mod direct, nu numai
conduita, ci şi dezvoltarea intelectuală, ceea ce face ca adolescenţa să mai fie numită şi
,,vârsta afectivă“ (Florescu şi Frăţiman, 2000).
Numeroase cercetări au evidenţiat relaţia strânsă care există între dezvoltarea
afectivă şi dezvoltarea generală a personalităţii copilului, începând cu latura biologică şi
treminând cu cea psihologică, relaţie concretizată în următoarele aspecte: frustrările
afective duc, prin anumite mecanisme fiziologice, la modificări somatice, scoaterea
copilului din mediul necorespunzător din punct de vedere afectiv sau corectarea – în bine
– a acestui mediu duc la încetarea tulburărilor. Influenţa negativă a lipsei de afectivitate
operează în următoarele direcţii: copilul devine tot mai închis şi mai resemnat, izolânduse, apare mai agresiv şi chiar violent, persormanţele intelectuale nu depăşesc
mediocritatea şi întregul comportament este perturbat.
Este de necontestat faptul că fenomenul de carenţă afectivă determină
sentimentul de frustrare, datorat, în parte, unei interferenţe cu relaţiile de ataşament şi, pe
de altă parte, efectelor unui mediu înconjurător nou, străin şi rece. Retardarea intelectuală
pare a fi datorată unei experienţe neplăcute şi traumatizante, tulburările apărând datorită
perturbării relaţiilor interepersonale. Aceasta accentuează importanţa specială a
Psihologia Online Biblioteca Online www.psihologiaonline.ro
37
afectivităţii în primii ani de viaţă, în formarea relaţiilor interumane, în dezvoltarea
personalităţii şi dezvoltarea socială. Distrugerea relaţiilor de ataşament, prin separarea sau
incompatibilitatea ataşamentului, poate determina anxietăţi grave care joacă un rol cheie
în unele depresii ale copilului.
J. Bowlby (1952) a observat că, dintr-un număr de copii instituţionalizaţi, o parte
au manifestări vizibile ale deprivării afective – cu alte cuvinte, au un comportament
labil, dictat de nevoile emoţionale, în timp ce cealaltă parte, fie a ajuns la o stare de
neutralitate în acest domeniu, fie posedă un obiect al iubirii o persoană din familie sau din
afara ei care îl vizitează, fie, ceea ce este mai plauzibil, copiii au un comportament
interiorizat ori depresiv, cu abandonarea speranţei de a câştiga afecţiunea cuiva (apud
Dumitrana, 1998).
La comportamentul manifest de deprivare afectivă, se adaugă alte manifestări care
atestă tulburarea echilibrului emoţional: fugă şi anxietate, hiperactivitate, incapacitatea de
concentrare, rezultatele şcolare slabe.
Levy (1937) stabileşte câteva trăsături tipice ale copiilor instituţionalizaţi, şi
anume (apud Dumitrana, 1998): relaţii superficiale, nici un sentiment real – o anumită
incapacitate de a simpatiza oamenii ori de a-şi face prieteni adevăraţi, o inaccesibilitate
care exasperează pe cei care încearcă să-i ajute, nici un răspuns emoţional în situaţii în
care acesta ar fi normal să apară, o nepăsare stranie, prefăcătorie şi încercare de evaziune
(adesea, fără rost), lipsă de concentrare la şcoală.
Aceleaşi rezultate le obţine şi L. Bender (1947), formulând chiar trăsăturile
caracteristice ale unui sindrom pe care îl denumeşte tulburare comportamentală
psihopatică, sindrom specific copilului abandonat în instituţie şi pe care îl descrie astfel:
,,Există o incapacitate de a iubi, ori de a se simţi vinovat. Nu există conştiinţă. Nu există
capacitate de a conceptualiza şi, mai ales, ceea ce este semnificativ, în ceea ce priveşte
timpul, nu există un concept al timpului. Această absenţă a conceptului de timp este o
caracteristică izbitoare a structurii personalităţii“ (apud Dumitrana, 1998).
E. Macavei (1989) găseşte, în cadrul investigaţiilor sale, o serie de caracteristici,
precum sărăcia repertoriului socioafectiv, stări afective preponderent negative cu
manifestări stridente şi constată că trebuinţele afective ale copiilor (depăşind posibilităţile
Psihologia Online Biblioteca Online www.psihologiaonline.ro
38
de satisfacere a lor), restrictiiţe vieţii în colectiv, pe fondul unei vulnerabilităţi biopsihice, declanşează stări de nervozitate colectivă,marcate de crize de afect (plâns şi furie,
agresivitate şi autoagresivitate), atitudini revendicative (gelozie, posesivitate), regresii
comportamentale – suptul degetului, legănatul. Aceste manifestări sunt consecinţe ale
nevrozei de abandon, datorată carenţei afective materne şi neglijării copilului de către
adultul/substitutul matern.
Legate strâns de problemele afective, foarte de timpuriu apar şi tulburările în
comportamentul social. Întregul comportament al copilului instituţionalizat exprimă
apatie, trieteţe , neîncredere şi dezorientare. Bowlby (1952) observă că există un grad
scăzut de adaptare socială la cei care şi-au petrecut anii copilăriei în instituţii, faţă de cei
care, în aceeaşi perioadă de timp, au fost crescuţi în propriile familii, chiar dacă acestea
nu ofereau cele mai propice condiţii.
O trebuinţă socială fundamentală este nevoia de afiliere, exprimată prin
preocuparea de a stabili şi menţine relaţii afective pozitive cu alte persoane, precum şi
prin dorinţa de a fi plăcut şi acceptat. Studiile efectuate au demonstrat existenţa, la copiii
instituţionalizaţi, a unei puternice tendinţe de afiliere care apare din teama de respingere
– expresie a repetatelor experienţe de interacţiune interpersonală eşuate (Dumitrana,
1998). Concluziile par a stipula faptul că deprivarea socială determinată de
instituţionalizare conduce la creşterea nevoii de afiliere, precum şi la scăderea
sentimentului propriei valori, ambele trăiri fiind originate într-un punct de puternică
anxietate.
În cazul copiilor şi al adolescenţilor instituţionalizaţi, viciile în formarea
autonomiei şi a responsabilităţii, deficienţele în educaţia pentru viaţă, lipsa modelelor şi
lipsa de comunicare cu anturajul de tineri şi adulţi, preum şi neimplicarea adolescenţilor
în luarea deciziilor importante în propria lor viaţă au repercursiuni negative asupra
integrării lor sociale ulterioare.
Psihologia Online Biblioteca Online www.psihologiaonline.ro
39
PARTE APLICATIVĂ
CAPITOLUL 5
Cercetare privind imaginea şi stima de sine la adolescenţii
instituţionalizaţi. O abordare comparativă
5.1. Scopul şi obiectivele cercetării
Cercetarea de faţă a avut un caracter constatativ-descriptiv.
Scopul a fost de a arăta cum se prezintă imaginea şi stima de sine în rândul
adolescenţilor institutionalizaţi, prin comparaţie cu un lot de adolescenţi proveniţi din
familii normale, care nu au cunoscut abandonul parental sub o formă sau alta.
Aşa cum am văzut în partea teoretică a lucrării, literatura de specialitate a subliniat
în repetate rânduri importanţa legăturii afective primare între copil şi părinţi (in special
mamă), a cărei lipsă va avea mai târziu repercursiuni în structurarea, maturizarea şi
dezvoltarea personalităţii copilului, pe toate palierele ei.
Privarea copilului de nevoile afective îi va crea un handicap în plan emoţional şi
în planul structurării propriului Eu, în legătură cu care imaginea de sine reprezintă o
componentă principală.
O altă nevoie fundamentală a oricărui copil este dobândirea autoaprecierii
realiste şi a respectului de sine. Copilul care creşte în instituţie va întâmpina dificultăţi în
structurarea unui Eu armonios şi capabil de adaptare la status-rolurile cerute oricărui
individ, întrucât mediul instituţional nu îl ajută în formarea unei reprezentări de sine
complete şi coerente (lipsesc reperele evaluative, asa cum se întamplă în cazul copiilor
abandonaţi care nu beneficiază de o ingrijire individualizată, ci doar de o normă de grup).
Psihologia Online Biblioteca Online www.psihologiaonline.ro
40
Ţinând cont de observaţiile de mai sus, am pornit de la presupunerea că adolescenţii
institutionalizaţi vor prezenta o stima de sine deficitara, acest aspect datorându-se în primul
rând lipsei satisfacerii unor nevoi fundamentale pentru dezvoltarea ontogenetica a oricărui
individ uman.
Obiectivele pe care le-am urmărit au fost:
a) identificarea unor instrumente psihologice valide, prin care să evaluăm imaginea şi
stima de sine;
b) administrarea instrumentelor pe două loturi de adolescenţi: instituţionalizaţi şi
adolescenţi proveniţi din familii normale (neinstituţionalizaţi);
c) cotarea răspunsurilor, conform instrucţiunilor autorilor instrumentelor, realizarea
unei baze de date şi analiza statistică a datelor obţinute, în vederea identificării
tendinţei, în rândul adolescenţilor institutionalizaţi, precum şi a celor
neinstituţionalizaţi, în ceea ce priveşte natura imaginii de sine şi nivelul stimei de
sine;
d) pe baza observaţiilor din literatura de specialitate, precum şi a rezultatelor cercetării,
am urmărit proiectarea unui program de intervenţie, centrat pe îmbunătăţirea
imaginii de sine şi pe creşterea nivelului respectului de sine la adolescenţii
institutionalizaţi.
Psihologia Online Biblioteca Online www.psihologiaonline.ro
41
5.2. Ipotezele cercetării
Pornind de la observaţiile din literatura de specialitate, am presupus că:
1. Adolescenţii instituţionalizaţi au o imagine de sine negativă, mai accentuată
comparativ cu adolesceţii neinstituţionalizaţi.
2. Adolescenţii instiuţionalizaţi au o stimă de sine mai scăzută, în acord cu natura
negativă a imaginii de sine, comparativ cu cei neinstituţionalizaţi.
Ipotezele de lucru (operaţionale) care ne-au orientat în analiza cantitativă a
răspunsurilor participanţilor au fost:
1. Adolescenţii instituţionalizaţi vor obţine, în medie, scoruri semnificativ mai mari la
chestionarul destinat evaluării imaginii de sine, comparativ cu adolescenţii
neinstituţionalizaţi.
2. Lotul adolescenţilor instituţionalizaţi va obţine o medie a scorurilor la stima de sine
semnificativ mai scăzută, comparativ cu lotul de adolescenţi neinstituţionalizaţi.
5.3. Metodologia utilizată
5.3.1. Descrierea loturilor de adolescenţi investigaţi
În cercetarea noastră, am investigat două loturi de adolescenţi, dintre care 47 de
adolescenţi instituţionalizaţi (Centrul de Plasament Bucium din Iaşi) şi 55 de adolescenţi
proveniţi din familii normale, deci neinstituţionalizaţi (elevi ai Liceului Teoretic
,,M. Eminescu” din Iaşi). În total, au fost investigaţi 102 adolescenţi (58 de băieţi şi 44 de
fete), cu vârste cuprinse între 15 şi 20 de ani ( x = 16.6 ani; s = 1.2 ani).
Dintre adolescenţii instituţionalizaţi, 20 au fost fete şi 27 – băieţi, cu vârste
cuprinse între 15 şi 20 de ani ( x = 16.7 ani; s = 1.4 ani). Motivele instituţionalizării
acestora în Centrul de plasament Bucium ţineau de: abandon, decesul ambilor părinţi,
decăderea părintelui din familia monoparentală din drepturi sau a ambilor părinţi, situaţii
Psihologia Online Biblioteca Online www.psihologiaonline.ro
42
familiale precare din punct de vedere socio-economic, familii dezintegrate, etc. Pe lângă
simptomele specifice instituţionalizării, unii dintre adolescenţii instituţionalizaţi prezentau
o serie de tulburări de comportament specifice.
Dintre adolescenţii proveniţi din familii normale (neinstituţionalizaţi), 24 au fost
fete şi 31 – băieţi. Vârstele acestora au variat între 15 şi 18 ani, fiind elevi în clasele
IX-XII ale Liceului Teoretic ,,M. Eminescu” din Iaşi. Vârsta medie a adolescenţilor
neinstituţionalizaţi, proveniţi din familii normale a fost de 16.5 ani (s = 0.9 ani).
Adolescenţii din lotul celor instituţionalizaţi au completat chestionarele care le-au
fost administrate în grupuri mici (5-6 subiecţi), în mai multe zile diferite, pe perioada a
două săptămâni. Am acordat o atenţie specială supravegherii acestora, pentru a se evita
situaţia contaminării răspunsurilor prin influenţă reciprocă.
Culegerea datelor a fost realizată în luna mai anul trecut.
5.3.2. Instrumentele utilizate pentru colectarea datelor
Pentru colectarea datelor referitoare la stima şi la imaginea de sine, am aplicat două
chestionare:
9 Scala de stimă de sine ETES (Echelle Toulousaine d’Estime de Soi) – versiunea
pentru puberi şi adolescenţi (adaptată pe populaţie de adolescenţi de psiholog
Adriana Crăciun, 1998).
9 Chestionarul de autoapreciere a imaginii de sine, inspirat de cercetările asupra
imaginii de sine şi a rolului acesteia în psihoterapie, întreprinse de C. Rogers – acest
chestionar este prezentat într-o traducere şi adaptare românească de Ion Dafinoiu, în
lucrarea coordonată de Adrian Neculau, 26 de teste pentru cunoaşterea celuilalt
(Editura Polirom, Iaşi, 2003).
Scala Toulouse de Stima de Sine (ETES) a fost inspirată din instrumente deja
existente (scalele lui Coopersmith, Rosenberg, etc.), fiind publicată pentru prima dată în
Psihologia Online Biblioteca Online www.psihologiaonline.ro
43
1994, de N. Oubrayrie, M. Léonardis şi C. Safont, în Revista Europeană de Psihologie
Aplicată. Deoarece integrează diferite faţete ale stimei de sine, ETES permite obţinerea
unui scor global şi a cinci scoruri parţiale, corespunzătoare celor cinci aspecte pe care le
operaţionalizează. Două dintre acestea, respectiv aprecierea controlului emoţional şi
evaluarea sinelui proiectiv, sunt dimensiunile sau faţetele pe care ETES-ul le propune în
plus, faţă de scalele anterioare omoloage, focalizate mai mult pe sondarea sinelui fizic,
social şi/sau şcolar.
În varianta construită pentru puberi şi adolescenţi, scala ETES este alcătuită din 60
de itemi cu răspunsuri dihotomice de tip DA/NU (Anexa 1), repartizaţi câte 12 pe fiecare
din cele cinci dimensiuni.
Fiecare item este cotat cu un punct dacă subiectul a răspuns conform grilei de
corectare. Scorurile pentru fiecare dintre subscale se obţin prin însumarea scorurilor la
itemii componenţi. De asemenea, se poate calcula un scor total, însumandu-se scorurile la
cele cinci subscale.
În cercetările cu caracter teoretic sau aplicativ, autorii recomandă să se opereze atât
cu scorurile pe dimensiuni, cât şi cu cel global. Dar în scopuri de diagnostic pentru
orientare, selecţie sau pentru consiliere a adolescentului/puberului pe anumite probleme,
scorurile la Sinele emoţional, social, scolar, fizic, respectiv proiectiv sunt mult mai
informative şi au o valoarea prognostica mai mare decât scorul global la scală.
Tabelul 1 prezintă pe scurt semnificaţiile fiecăreia dintre cele cinci subscale
(corespunzătoare dimensiunilor sau faţetelor sinelui).
Tabelul 1
Dimensiuni ale
stimei de sine Semnificaţii
Sine emoţional
Exprimă reprezentarea controlului emoţiilor, capacitatea de stăpânire a impulsivităţii;
importanţa sa în cadrul scalei poate fi justificată prin aceea că un control eficient al
emoţiilor permite organizarea adecvată a activităţilor, facilitează planificarea unor scopuri
realiste, precum şi a unor strategii eficiente prin care acestea pot fi atinse (de exemplu,
itemul: Îmi pierd cu uşurinţă calmul când mi se fac reproşuri).

Psihologia Online Biblioteca Online www.psihologiaonline.ro
44
Sine social
Condensează reprezentarea interacţiunilor cu ceilalţi (părinţi, colegi, prieteni) şi a
sentimentului de recunoaştere sociala (de exemplu, itemul: Când sunt într-un grup, îmi
place să mă fac remarcat şi apreciat)
Sine şcolar
Reflectă percepţia pe care individul o are asupra propriilor lui competenţe, obiectivabile în
propriile comportamente şi performanţe şcolare (de exemplu, itemul: Mă descurajez cu
usurinţa la şcoală).
Sine fizic Oglindeşte gradul de acceptare de către subiect faţa de înfăţişarea sa fizică (de exemplu,
itemul: Cred că sunt prea gras/slab).
Sine proiectiv
(prospectiv)
Vizează reprezentările subiectului asupra propriului viitor, transparente în: atitudinea faţa
de oferta anilor care vor veni (de exemplu, itemul: Am încredere în viitor), ţintele vizate
(de exemplu, itemul: Scopul meu principal este de a avea o meserie care să-mi placă),
rolurile dorite sau aşteptate (de exemplu, itemul: Aş dori să particip la mişcări de
solidaritate), etc. Această dimensiune a fost introdusă de autorii scalei pe baza supoziţiei
existenţei unei legături între stima de sine şi reprezentările subiectului asupra propriului
viitor, considerate a diferi faţă de cele actuale.


Aplicaţiile experimentale ale ETES-ului, efectuate de cei trei autori pe grupe de
puberi şi adolescenţi şcolarizaţi, au relevat aspecte interesante privind importanţa unor
dimensiuni ale stimei de sine şi a diferenţelor de autoevaluare în raport cu vârsta şi sexul
subiecţilor.
Structura multidimensională a scalei ETES permite lărgirea şi rafinarea
posibilităţilor de lucru ale psihologului consilier şcolar, psihoterapeutului sau ale
clinicianului şi asta pentru că, autoevaluarile pe care le permite posibile scala înseamnă,
pentru subiect, o nouă treaptă în conştientizarea propriilor trăiri asociate caracteristicilor şi
Psihologia Online Biblioteca Online www.psihologiaonline.ro
45
competenţelor sale şi, prin aceasta, o cale de reajustare a stimei de sine, de asumare şi
clarificare a propriei identităţi, de creştere a eficienţei propriilor acţiuni.
***
Chestionarul de autoapreciere a imaginii de sine integrează rezultatele şi
observaţiile din cercetările întreprinse de Carl Rogers asupra acestei dimensiuni a
personalităţii, pe care autorul citat a considerat-o ca având o relevanţa deosebită în procesul
terapeutic.
Fundamentul teoretic include ideea potrivit căreia oamenii au competenţele
necesare pentru a se privi din exterior, cu alte cuvinte pentru a-şi analiza propria lor
persoană. Rogers a observat că multe dintre persoanele care se prezentau la psihoterapie
aveau o imagine de sine negativă, prezentau o discordanţă (discrepanţă) între ceea ce ar fi
dorit să fie şi ceea ce credeau că sunt, în momentul respectiv. Astfel de discrepanţe între
felul în care se vedeau persoanele respective şi ceea ce ar fi dorit să fie ele l-au condus pe
Rogers către elaborarea teoriei conflictului dintre Eul actual şi Eul ideal. Acest conflict
poate conduce la sentimente de frustrare, stres şi la o stimă de sine scăzută.
Pentru unii dintre noi, conflictul între Eul actual şi cel ideal poate părea copleşitor şi
poate conduce chiar la depresie, în timp ce pentru alţii un astfel de conflict poate constitui
modalitatea prin care îşi mobilizează resursele necesare atingerii idealurilor propuse.
Chestionarul prezintă o listă de 32 de adjective (Anexa 2), reprezentând atât
caracteristici personale pozitive (de exemplu: plin de umor, entuziast, demn de încredere,
politicos, sincer, puternic etc.), cât şi negative (de exemplu: emotiv, fragil, interiorizat,
cinic, invidios, impulsiv etc.). Chestionarul nu implică răspunsuri greşite sau corecte,
,,bune” sau ,,rele”, ceea ce contează fiind felul în care subiectul se vede şi se evaluează pe
sine însuşi.
Subiecţii trebuie să citească cu atenţie lista şi să pună, în coloana Cum sunt în
prezent, câte un ,,X” în dreptul fiecărui adjectiv, pe care îl consideră ca fiindu-i
caracteristic. Apoi, fără a privi semnele făcute în prima coloană, trebuie să recitească lista
de adjective şi să pună câte un ,,0”, în coloana Cum aş dori să fiu, în dreptul fiecărui
adjectiv, pe care ar dori să-l caracterizeze.
Psihologia Online Biblioteca Online www.psihologiaonline.ro
46
Scorarea se face acordând câte un punct pentru fiecare adjectiv notat cu ,,X”,
respectiv cu ,,0” în cele două coloane, respectiv pentru fiecare dintre adjectivele care nu au
fost notate în nici una dintre cele două coloane. Apoi, se însumează punctele obţinute,
astfel obţinându-se o măsură aproximativă a discrepanţei dintre Eul actual, respectiv cel
ideal.
5.4. Rezultatele obţinute şi interpretarea lor
Am comparat mediile obţinute de lotul de adolescenţi instituţionalizaţi, la
chestionarul pentru evaluarea imaginii de sine, respectiv la scala pentru evaluarea stimei de
sine cu mediile obţinute de lotul de adolescenţi neinstituţionalizaţi. Comparaţii au fost
efectuate, utilizându-se testul t-Student pentru compararea mediilor a două eşantioane
independente. Toate prelucrările au fost efectuate, utilizându-se opţiunile aplicaţiei SPSS
10.00 for Windows. Tabelul 2 prezintă datele obţinute.
Tabelul 2

Variabile măsurate Adolescenţi Medii Abateri
standard t
instituţionalizaţi 18.95 5.36 Imaginea de sine neinstituţionalizaţi 13.96 4.89 4.91 ***
instituţionalizaţi 38.31 5.44 Stimă de sine globală neinstituţionalizaţi 39.60 6.64 - 1.05 ns
instituţionalizaţi 6.87 1.73 Sine emoţional neinstituţionalizaţi 8.03 2.44 - 2.72 **
instituţionalizaţi 8.12 1.42 Sine social neinstituţionalizaţi 8.87 1.67 - 2.39 *
instituţionalizaţi 8.40 2.21 Sine şcolar neinstituţionalizaţi 7.23 2.46 2.50 *
instituţionalizaţi 7.93 2.05 Sine fizic neinstituţionalizaţi 7.67 2.41 0.58 ns
instituţionalizaţi 6.97 2.38 Sine proiectiv neinstituţionalizaţi 7.78 1.54 - 2.04 *

* p < 0.05; ** p < 0.01; *** p < 0.001; ns – diferenţe nesemnificative statistic
Psihologia Online Biblioteca Online www.psihologiaonline.ro
47
Datele obţinute au indicat o diferenţă semnificativă statistic (t = 4.91; p < 0.001)
între media notelor la chestionarul pentru autoaprecierea imaginii de sine obţinute de
adolescenţii instituţionalizaţi şi media notelor obţinute de adolescenţii neinstituţionalizaţi.
Lotul adolescenţilor instituţionalizaţi a obţinut note, în medie, semnificativ mai mari la
autoaprecierea imaginii de sine, comparativ cu lotul adolescenţilor neinstituţionalizaţi (a se
vedea graficul 1).
adolescenti
neinstitutionalizati institutionalizati
Medie autoaprecierea imaginii de sine
20
19
18
17
16
15
14
13
 Graficul 1
Conform observaţiilor lui Carl Rogers, cu cât nota la chestionarul de autoapreciere a
imaginii de sine este mai ridicată, cu atât discrepanţa dintre Eul actual şi cel ideal,
percepută subiectiv de o persoană, este mai ridicată. Analizând datele din tabelul 2, rezultă
clar tendinţa adolescenţilor instituţionalizaţi de a prezenta o discrepanţă mai mare între Eul
actual şi cel ideal, comparativ cu adolescenţii neinstituţionalizaţi.
Aşadar, datele pe care le-am obţinut au confirmat prima dintre ipotezele
generale (şi de lucru) de la care am pornit.
Acest rezultat confirmă observaţiile din literatura de specialitate, care arată
dificultăţile pe care le întâmpină adolescenţii instituţionalizaţi, în ceea ce priveşte formarea
Psihologia Online Biblioteca Online www.psihologiaonline.ro
48
reprezentării despre propria persoană. Acestora le lipsesc reperele (părinţi, fraţi, prieteni),
despre care ştim că joacă un rol foarte important în formarea imaginii de sine, prin
judecăţile de valoare pe care le emit referitor la persoana unui individ (judecăţi referitoare
la: conduită, competenţe, capacitate de interrelaţionare, etc.).
Comparaţiile între mediile obţinute de adolescenţii instituţionalizaţi şi mediile
obţinute de cei neinstituţionalizaţi la scala ETES, destinată evaluării stimei de sine globale
şi a componentelor acesteia, au indicat diferenţe semnificative statistic pentru următoarele
patru dimensiuni legate de stima de sine: sine emoţional (t = - 2.72; p < 0.01), sine social
(t = - 2.39; p < 0.05), sine şcolar (t = 2.50; p < 0.05) şi sine proiectiv (t = - 2.04; p < 0.05)
(a se vedea graficele 2 - a, b, c şi d). Cele două loturi de adolescenţi nu s-au diferenţiat
semnificativ, în ceea ce priveşte nivelul global al stimei de sine, deşi lotul adolescenţilor
instituţionalizaţi a obţinut o medie mai scăzută, comparativ cu lotul adolescenţilor
neinstituţionalizaţi.
adolescenti
neinstitutionalizati institutionalizati
Medii Sine emotional
8,2
8,0
7,8
7,6
7,4
7,2
7,0
6,8
6,6
 Graficul 2-a
Psihologia Online Biblioteca Online www.psihologiaonline.ro
49
adolescenti
neinstitutionalizati institutionalizati
Medii Sine social
9,0
8,8
8,6
8,4
8,2
8,0
 Graficul 2-b
adolescenti
neinstitutionalizati institutionalizati
Medii Sine scolar
8,6
8,4
8,2
8,0
7,8
7,6
7,4
7,2
7,0
 Graficul 2-c
Psihologia Online Biblioteca Online www.psihologiaonline.ro
50
adolescenti
neinstitutionalizati institutionalizati
Medii Sine prospectiv
8,0
7,8
7,6
7,4
7,2
7,0
6,8

 Graficul 2-d
Pentru prima dimensiune legată de stima de sine, diferenţa a fost semnificativă în
favoarea lotului de adolescenţi neinstituţionalizaţi, care au obţinut o medie mai mare,
comparativ cu cei instituţionalizaţi. Acest rezultat trebuie interpretat din perspectiva lipsei
de afectivitate şi a carenţelor în planul conduitei emoţionale, specifice în cazul
adolescenţilor instituţionalizaţi. Legăturile afective slabe sau chiar absente, pe care
adolescentul instituţionalizat le are cu familia sa îşi pun amprenta asupra capacităţii
acestuia de gestionare a emoţiilor, asupra maturităţii în planul conduitei emoţionale.
Şi pentru cea de-a doua dimensiune a stimei de sine, adolescenţii neinstituţionalizaţi
au obţinut o medie mai mare, comparativ cu cei instituţionalizaţi. Acest rezultat trebuie
privit din perspectiva dimensiunii sociale, specifice dezvoltării adolescenţilor
instituţionalizaţi. Într-adevăr, o caracteristică a mediului instituţional o constituie sărăcia
relaţiilor interpersonale şi a celor afective, adolescenţii instituţionalizaţi având un cerc
restrâns de prieteni şi de persoane semnificative, precum şi competenţe slab dezvoltate, în
ceea ce priveşte interrelaţionarea. Este normal ca autopercepţia adolescenţilor
instituţionalizaţi, legată de această stare de lucruri, să influenţeze nivelul stimei de sine,
legată de competenţele în plan social.
Psihologia Online Biblioteca Online www.psihologiaonline.ro
51
În schimb, în ceea ce priveşte sinele şcolar, adolescenţii instituţionalizaţi au obţinut
o medie semnificativ mai ridicată, comparativ cu cei neinstituţionalizaţi. Acest rezultat pare
nefiresc, dacă ne gândim la nivelul abilităţii şcolare a copiilor instituţionalizaţi, care, de
regulă, prezintă probleme legate de dezvoltarea cognitivă (întârzieri datorate lipsei de
stimulare, precum şi blocaje datorate unei întârzieri în dezvoltarea psihică în general).
Rezultatul obţinut ar putea constitui expresia unei reprezentări nerealiste în rândul
adolescenţilor instituţionalizaţi, cu privire la propriile lor competenţe şcolare, aceştia
manifestând tendinţa de a-şi percepe propriile lor competenţe cu mult peste nivelul real la
care se situează.
La fel de plauzibilă este şi ipoteza potrivit căreia, adolescenţii instituţionalizaţi
manifestă voluntar tendinţa de a exagera dimensiunile legate de propriul sine, reuşind astfel
să se autoprezinte într-o lumină care să le fie favorabilă.
Mai remarcăm o diferenţă în favoarea adolescenţilor instituţionalizaţi, în ceea ce
priveşte sinele fizic (medie a notelor mai ridicată), însă diferenţa faţă de adolescenţii
neinstituţionalizaţi nu a fost semnificativă statistic.
În schimb, lotul de adolescenţi instituţionalizaţi a obţinut o medie a notelor la
dimensiunea stimei de sine, legată de sinele proiectiv, semnificativ mai scăzută, comparativ
cu lotul de adolescenţi neinstituţionalizaţi. Acest rezultat trebuie legat de perspectiva
sumbră a viitorului, aşa cum aceasta tinde să apară, probabil, în percepţia adolescenţilor
instituţionalizaţi, care sunt lipsiţi de sprijinul emoţional, moral şi material al familiei,
necesar orientării adolescentului în ceea ce priveşte cariera profesională şi planurile de
întemeiere a propriei lui familii.
Observăm că datele obţinute, în urma efectuării comparaţiilor, exprimă tendinţa
adolescenţilor instituţionalizaţi de a avea reprezentări mai slab structurate cu privire la
propriile competenţe în plan emoţional, precum şi cu privire la propriul viitor. Beneficiind
de o educaţie adecvată şi de sprijinul afectiv şi material al familiei, adolescenţii
neinstituţionalizaţi manifestă tendinţa de a avea o mai mare încredere în oferta anilor care
vor urma, comparativ cu adolescenţii care şi-au petrecut o parte sau toată copilăria în
centrele de plasament, neavând astfel posibilitatea de a-şi forma o imagine clară despre
propriile lor resurse, precum şi un plan coerent de dezvoltare personală.
Psihologia Online Biblioteca Online www.psihologiaonline.ro
52
În ciuda diferenţelor constatate la patru dintre cele cinci dimensiuni legate de stima
de sine, adolescenţii instituţionalizaţi nu au diferit semnificativ faţă de cei
neinstituţionalizaţi, în ceea ce priveşte notele globale la scala ETES. Totuşi, lotul
adolescenţilor instituţionalizaţi a obţinut o medie mai scăzută a notelor globale la scala
pentru evaluarea stimei de sine, comparativ cu lotul de elevi neinstituţionalizaţi.
Aşadar, datele pe care le-am obţinut, în urma efectuării comparaţiilor între
mediile obţinute de adolescenţii instituţionalizaţi şi cele obţinute de adolescenţii
neinstituţionalizaţi, au confirmat parţial şi cea de-a doua dintre ipotezele generale (de
lucru) de la care am pornit.
5. 5. Concluzii
În rezumat, datele obţinute au confirmat prima ipoteză generală de la care am pornit
şi parţial pe cea de-a doua. Adolescenţii instituţionalizaţi au obţinut o medie semnificativ
mai mare a notelor la autoaprecierea imaginii de sine, comparativ cu cei neinstituţionalizaţi,
ceea ce semnifică o discrepanţă mai accentuată între percepţiile cu privire la propriul Eu
actual şi expectanţele legate de devenirea Eului (Eul ideal).
În schimb, diferenţa între media notelor la stima de sine globală, obţinută de lotul
adolescenţilor instituţionalizaţi şi media notelor, obţinută de lotul adolescenţilor
neinstituţionalizaţi a fost nesemnificativă statistic. Cu toate acestea, adolescenţii
instituţionalizaţi au obţinut, în comparaţie cu adolescenţii neinstituţionalizaţi, medii
semnificativ mai scăzute la dimensiunile stimei de sine legate de sinele emoţional, sinele
social, respectiv de sinele proiectiv.
Cercetarea noastră a evidenţiat o discrepanţă între Eul actual, perceput de
adolescenţii instituţionalizaţi şi Eul ideal – ceea ce ar dori aceştia să ajungă. Această
discrepanţă este expresia unor dificultăţi, pe care adolescenţii instituţionalizaţi le întâmpină
în cunoaşterea de sine.
Psihologia Online Biblioteca Online www.psihologiaonline.ro
53
De aceea, considerăm că un program pentru cunoaşterea de sine şi îmbunătăţirea
imaginii de sine îi poate ajuta pe adolescenţii instituţionalizaţi să se accepte cu resursele pe
care le deţin, să integreze problema familială în propria lor istorie de viaţă, să dobândească
respectul de sine, necesar unei normale integrări psihice şi dezvoltări din punct de vedere
social şi profesional.

Psihologia Online Biblioteca Online www.psihologiaonline.ro
54
BIBLIOGRAFIE
1. Allport, G. W. (1991) Structura şi dezvoltarea personalităţii (trad.), Editura Didactică şi
Pedagogică, Bucureşti.
2. Chelcea, S. (1998) Dicţionar de psihosociologie, Editura Institutului Naţional de
Informaţie, Bucureşti.
3. Coopersmith, S. (1984) Inventaire d’estime de soi. Manuel, Édition du Centre de Psychologie
Appliquée, Paris.
4. Crăciun, A. (1998) Stima de sine – vector al schimbărilor adaptative. În Anuarul
Universităţii ,,Petre Andrei”. Tom VIII – Ştiinţe Socio-Umane, Fundaţia Academică
”Petre Andrei”, Iaşi.
5. Dafinoiu, I. (2002) Personalitatea. Metode calitative de abordare. Observaţia şi interviul,
Editura Polirom, Iaşi.
6. Dumitrana, M. (1998) Copilul instituţionalizat, Editura Didactică şi Pedagogică, Bucureşti.
7. Florescu, L., Frăţiman, L. (2000) Ontogeneza dezvoltării în situaţii de abandon, Editura
Fundaţiei ”Andrei Şaguna”, Constanţa.
8. Golu, M. (1993) Dinamica personalităţii, Editura Geneze, Bucureşti.
9. Hayes, N., Orrell, S. (1997) Introducere în psihologie (trad.), Editura All, Bucureşti.
10. Macavei, E. (1989) Familia şi casa de copii, Editura Litera, Bucureşti.
11. Mihăilescu, I. (1999) Famila în societăţile europene, Editura Universităţii, Bucureşti.
12. Mitrofan, I., Ciupercă, C. (1998) Incursiune în psihosociologia şi psihosexologia familiei,
Editura Mihaela Press, Bucureşti.
13. Munteanu, A. (1998) Psihologia copilului şi adolescentului, Editura Augusta, Timişoara.
14. Neculau, A. (coord.) (2003) 26 de teste pentru cunoaşterea celuilalt, Editura Polirom, Iaşi.
15. Osterrieth, P. (1973) Copilul şi familia (trad.), Editura Didactică şi Pedagogică, Bucureşti.
16. Pop, O. (1998) Copilul abandonat, Editura Ando Tours, Timişoara.
17. Popescu-Neveanu, P. (1978) Dicţionar de psihologie, Editura Albatros, Bucureşti.
Psihologia Online Biblioteca Online www.psihologiaonline.ro
55
18. Radu, I. (coord.), Druţu, I., Mare, V., Miclea, M., Podar, T., Preda, V. (1991) Introducere
în psihologia contemporană, Editura Sincron, Cluj-Napoca.
19. Sillamy, N. (1996) Dictionar de psihologie (trad.), Editura Univers Enciclopedic, Bucureşti.
20. Stănciulescu, E. (1997) Sociologia educaţiei familiale, Vol. I., Editura Polirom, Iaşi.
21. Şchiopu, U., Verza, E. (1989) Adolescenţă, personalitate şi limbaj, Editura Albatros, Bucureşti.
22. Şchiopu, U., Verza, E. (1997) Psihologia vârstelor. Ciclurile vieţii, Editura Didactică şi
Pedagogică, Bucureşti.
23. Şchiopu, U. (coord.) (1997) Dicţionar de psihologie, Editura Babel, Bucureşti.
24. Turliuc, M. N. (2004) Psihologia cuplului şi a familiei, Editura Performantica, Iaşi.
25. Zamfir, C., Vlăsceanu, L. (coord.) (1993) Dicţionar de sociologie, Editura Babel, Bucureşti.

Psihologia Online Biblioteca Online www.psihologiaonline.ro
56
1. Mă înfurii cu uşurinţă.
4. Infăţişarea mea este apreciata ca plăcută, atrăgătoare.
15. Singurul lucru care contează în viaţă este să câştigi mulţi bani.
19. Corpul meu este bine proporţionat.
 32. Cred că este plictisitoare compania mea.
 40. Trec cu uşurinţă de la râs la lacrimi.
 45. Nu mă simt bine decît atunci cînd sunt singur.
 53. Am influenţă asupra celorlalţi.
 58. Cînd mă aflu într-un grup încerc un sentiment de izolare.
 60. Sunt mândru de rezultatele mele şcolare.
Cu ajutorul următoarelor întrebări poţi să-ţi analizezi sentimentele pe care le ai faţă de
propria ta persoană şi, precum şi cât de eficient eşti în propriile tale acţiuni. Această
autoapreciere va fi reală doar dacă vei răspunde spontan şi sincer la toate întrebările
chestionarului. Citeşte-le cu atenţie şi alege răspunsul DA, când afirmaţia corespunde
conduitei tale obişnuite sau răspunsul NU, când acesta nu ţi se potriveşte.
După ce ai terminat de completat chestionarul, verifică dacă ai răspuns la toate cele 60 de
întrebări. Nu pierde timp cu ezitările. Răspunde cât mai repede posibil, optând pentru
varianta care se potriveşte cel mai bine felului tău obişnuit de a gândi sau de a simţi.
Scala ETES ANEXA 1
Instrucţiuni
Psihologia Online Biblioteca Online www.psihologiaonline.ro
57
Emotiv (ă) _________ _________
Impresionabil (ă) _________ _________
Glumeţ (eaţă) _________ _________
Independent (ă) _________ _________
Prietenos (oasă) _________ _________
Ambiţios (oasă) _________ _________
Interesant (ă) _________ _________
Cinstit (ă) _________ _________
Atrăgător (oare) _________ _________
Rezervat (ă) _________ _________
Entuziast (ă) _________ _________
Obişnuit (ă) _________ _________
Sensibil (ă) _________ _________
Demn (ă) de încredere _________ _________
Inteligent (ă) _________ _________
Comod (ă) _________ _________
Vesel (ă) _________ _________
Invidios (oasă) _________ _________
Energic (ă) _________ _________
Politicos (oasă) _________ _________
Liniştit (ă) _________ _________
Iscusit (ă) _________ _________
Sigur (ă) pe sine _________ _________
Flexibil (ă) _________ _________
Gânditor (oare) _________ _________
Fragil (ă) _________ _________
Sincer (ă) _________ _________
Relaxat (ă) _________ _________
Puternic (ă) _________ _________
Neascultător (oare) _________ _________
Impulsiv (ă) _________ _________
 Apatic (ă) _________ _________
Chestionarul pentru autoaprecierii imaginii de sine ANEXA 2
Cuvintele de mai jos exprimă însuşiri variate pe care oamenii le pot avea în diferite grade. Citeşte cu
atenţie fiecare cuvânt şi pune câte un ,,X” în coloana intitulată ,,Cum sunt în prezent”, în dreptul
fiecărui cuvânt care, după părerea ta, exprimă o însuşire care te caracterizează. Apoi, fără a privi
semnele pe care le-ai făcut înainte, reciteşte lista şi pune, de această dată, câte un ,,O” în coloana
intitulată ,,Cum aş dori să fiu” în dreptul fiecărui cuvânt care exprimă, după părerea ta, însuşirea pe
care ai dori să o ai. Lucrează cu atenţie şi cât de repede poţi.
Cum sunt în prezent (X) Cum aş dori să fiu (O)
Psihologia Online Biblioteca Online www.psihologiaonline.ro